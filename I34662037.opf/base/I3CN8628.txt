༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W3CN3392 ImageGroup: 13CN8628
LCCN: n/a ISBN: n/a
Title:
མཛོད་ཉི་མའི་དཀྱིལ་འཁོར།
mdzodnyima'i dkyil 'khor/
Author:
འཇམ་དབྱངས་བློ་བཟང་བཤེས་གཉེན
'jamdbyangs blobzangbshes gnyen
Descriptor: In/a
OriginalPublication: n/an/a
Place: gzhiskartse/
Publisher: gdansabkrasshisIhun po'i nangbstan gsung rabdparkhang/
Date: 2016
Volume: 1
TotalVolumes: 1
TBRCPages: 2
IntroductoryPages: In/a
TextPages: In/a
ScanningInformation: ScannedatTibetan Buddhist ResourceCenter, 1430MassachusettsAve, 5th Floor
Cambridge, Mass. 02138.

༄༅། །མཛོད་ཉི་མའི་དཀྱིལ་འཁོར་༼
བཞུགས་སོ། །
གདན་བཀྲ་ཤིས་་ནང་བསྟན་གསུང་རབ་དཔར་ཁང་།༼སྟུན་པོའི
མཛད་པ་པོ། འཇམ་དབྱངས་བློ་བཟང་བཤེས་གཉེན།

SM,,
༢༡༡། མཁས།བའི་དབང་པོ་
འཇམ དབྱངསབློ་བཟང་
ལན།གཉན་ཆ།།
༄༅། །འཇམ་དབྱངས་མཁྱེན་བརྩེའི་འོད་སྟོང་འབར་བའི་གཟིས། །
བློ་བཟང་རྒྱལ་བསྟན་བཤད་སྒྲུབ་ཀུན་དའི་ཚལ། །ཉམས་པ་མེད་པའི་དཔལ་
ལ་རྟག་འགོད་པ།།བཤེས་གཉེན་དམ་པའི་ཞབས་ལ་གུས་པས་འདུད།།

དཀར་ཆག
·(1)མཆོད་བརྗོད་དང་བསྟན་བཅོས་ཀྱི་སྔོན་འགྲོ་སྤྱིར་བཤད་པ།
·(10)
སློབ་དཔོན་དབྱིག་གཉེན་གྱི་བསྟན་བཅོས་མཛད་ཚུལ།
(18).
མདོ་དང་བསྟན་བཅོས་ཀྱི་བཤད་ཐབས་ཀྱི་ཡན་ལག་1..
·(20)
མཚན་དོན་འགྱུར་ཕྱག..
·(21)
རྩ་བའི་མཆོད་བརྗོད་དང་རྩོམ་པར་དམ་བཅའ།
ཆོས་མངོན་པའི་མཚན་དོན་དང་མཛོད་ཀྱི་མཚན་དོན་བཤད་:(30)
-(39)
དགོས་སོགས་ཆོས་བཞི་བཤད་པ།.
བསྟན་བཅོས་ཀྱི་བརྗོད་བྱ་དངོས་བཟུང་བ། ·(42)
(47)
འདུས་མ་བྱས་རྒྱས་པར་བཤད་པ།
འདུས་བྱས་ཀྱི་མཚན་ཉིད་དབྱེ་བ་སོགས་རྒྱས་པར་བཤད་པ། •(49)
(51)
ཕུང་པོའི་མཚན་ཉིད་སོགས་བཤད་པ།,
(66)
རྣམ་པར་རིག་བྱེད་མ་ཡིན་པའི་གཟུགས་བཤད་པ།
(73)
ཚོར་འདུ་གཉིས་ཕུང་པོ་ལོགས་སུ་འཇོག་པའི་རྒྱུ་མཚན།
-(75)
ཕུང་ཁམས་སྐྱེ་མཆེད་ཀྱི་གོ་རིམ་ངེས་པ།....
(77)
ཕུང་ཁམས་སྐྱེ་མཆེད་ཀྱི་དྲང་ངེས་
•(85)
ཕུང་ཁམས་སྐྱེ་མཆེད་ཀྱི་སྒྲ་དོན་བཤད་པ།
~1~

ཁམས་ཀྱི་རྣམ་པའི་རབ་དབྱེ་ལས་ངོ་བོ་ལ་ལྟོས་པའི་རབ་དབྱེ། ·(87)
གྲོགས་ལ་ལྟོས་པའི་རབ་དབྱེ་བཤད་པ།.
-(90)
རྒྱུ་འབྲས་ལ་ལྟོས་པའི་རབ་དབྱེ།.
(97)
མིང་དོན་ལ་ལྟོས་པའི་རབ་དབྱེ།
-(100)
སྤང་བྱ་ལ་ལྟོས་པའི་རབ་དབྱེ་བཤད་པ།
··(103)
བྱེད་པ་ལ་ལྟོས་པའི་རབ་དབྱེ་བཤད་པ། -(105)
རབ་དབྱེ་གཞན་པ་བསྟན་པ། (110)
གནས་གཉིས་པ་དབང་པོ་བསྟན་པ།..
•(112)
དབང་པོའི་ངེས་ཚིག་དབྱེ་བ་སོགས་བཤད་པ། (112)
དབང་པོའི་གྲང་ངེས་བཤད་པ་ལ།. ·(121)
བྱེ་བྲག་སྨྲ་བའི་ལུགས་བཤད། (121)
སློབ་དཔོན་དང་མདོ་སྡེ་པའི་རང་ལུགས་བཤད་པ། (123)
སྐབས་སུ་བབས་པའི་ངོ་བོ་ལས་ཚོར་པ་ལྔའི་ངོ་བོ་བཤད་པ།, -(125)
ཟག་མེད་ཀྱི་དབང་པོ་གསུམ་གྱི་ངོ་བོ་བཤད་པ། ...(129)
དགེ་སྦྱོང་ཚུལ་གྱི་འབྲས་བུ་དབང་པོ་དུས་ཐོབ་བཤད་པ། -(138)
གཟུགས་ཅན་གྱི་སྐྱེ་ཚུལ།....
(141)
གཟུགས་ཅན་མ་ཡིན་པའི་སྐྱེ་ཚུལ་བཤད་པ།. ·(144)
མཚུངས་ལྡན་མ་ཡིན་པའི་འདུ་བྱེད་བཤད་པ།
--(151)
སྐལ་མཉམ་བཤད་པ། (157)
~2~

སྙོམ་འཇུག་བཤད་པ་ལ།... -(159)
མཚན་ཉིད་བཞི་བཤད་པ།.. --(163)
ཚོགས་གསུམ་བཤད་པ། --(165)
རྒྱུ་དྲུག་བཤད་པ།. (167)
འབྲས་བུ་བཤད་པ། --(175)
རྐྱེན་བཤད་པ།. ·(178)
དེ་མ་ཐག་རྐྱེན་བྱེ་བྲག་ཏུ་བཤད་པ།. (184)
སེམས་ཉི་ཤུར་དབྱེ་བ་བྱེ་བྲག་ཏུ་བཤད་པ། ·(188)
གནས་གསུམ་པ་འཇིག་རྟེན་བསྟན་པའི་བཤད་པ། (190)
སེམས་ཅན་གྱི་དབྱེ་བ་བཤད་པ།.. (190)
ཆོས་ཀྱི་ཁྱད་པར་བཤད་པ། (195)
རང་བཞིན་རྒྱས་པར་བཤད་པ།. --(197)
བར་སྲིད་རྣམ་བཞག་བཤད་པ།.. (199)
བར་སྲིད་ཀྱི་ཤ་ཚུགས་བཤད་པ། -(205)
བར་སྲིད་ཀྱི་བོད་ཚོད་དང་ཆེ་ཚད་སོགས་བཤད་པ། (206)
གང་གནས་པའི་སེམས་ཅན་གྱི་རྟེན་འབྲེལ་བཤད་པ། (217)
ཉོན་མོང་ཅན་གྱི་རྟེན་འབྲེལ་གྱི་དབྱེ་བསྡུ་བཤད་པ། (221)
སོ་སོའི་ངོ་བོ་བཤད་པ། (225)
འདུ་བྱེད་ཀྱི་རྟེན་འབྲེལ་བཤད་པ། ··(229).
~3~

རྣམ་ཤེས་ཀྱི་རྟེན་འབྲེལ་སོགས་བཤད་པ། •(232)
ཚེ་དུ་ལ་རྫོགས་ཚུལ་བཤད་པ། (239)
ཡན་ལག་དཔེ་དང་སྦྱར་ཚུལ་བཤད་པ།.
--(241)
གང་གིས་གནས་པ་ཟས་ཀྱི་རྟེན་འབྲེལ་བཤད་པ།
··(242)
སྣོད་ཀྱི་འཇིག་རྟེན་བཤད་པ། (249)
རི་རྒྱལ་སོགས་བཤད་པ། (251)
མཚོ་བཤད་པ། (252)
གླིང་བཤད་པ།...
(254)
འཛམ་བུ་གླིང་གི་ཁྱད་ཆོས་བྱེ་བྲག་ཏུ་བཤད་པ། (256)
ངན་སོང་གི་གནས་བཤད་པ། (265)
མཐོ་རིས་ཀྱི་གནས་བཤད་པ། (269)
ཉིན་ཟླ་གཉིས་ཀྱི་གླིང་བཞིར་བྱ་བ་བྱེད་ཚུལ་བཤད་པ། (269)
རང་ལུགས་རྣམ་པར་བཞག་པ།‧ "(275)
དུས་ཀྱི་རྣམ་བཞག་སྤྱིར་བསྟན་པ། (278)
དུས་ཚིག་དངོས་བཤད་པ།. (279)
གཞན་ལུགས་གཞག་པ། (283)
རང་ལུགས་བཞག་པ། (286)
དེ་ལ་རྟེན་ནས་འདུལ་བའི་ལུགས་ཀྱི་གཞི་གསུམ་གྱི་རྣམ་བཞག་བཤད་པ། •(291)
ཉི་མའི་ལྡོག་དུས་ལས་གཞན་གྱི་བཤད་པ་འགོད་པ། (294)
~4~

རང་ལུགས་བཞག་པ། ·(299)
རི་རབ་རྟེན་པའི་རྒྱལ་ཆེན་རིགས་བཞི་བཤད་པ། -(299)
སུམ་ཅུ་རྩ་གསུམ་བཤད་པ།. ··(300)
དེ་དག་གི་སྤྲོས་པ་བཤད་པ། …(55,
ཚེ་ཚད་ལས་བདེ་འགྲོའི་ཚེ་ཚད་བཤད་པ།. (310)
ངན་འགྲོ་ཚེ་ཚད་བཤད་པ། ·(312)
ཚད་དེ་དག་གི་རྩོམ་གཞི་དང་རྩོམ་ཚུལ་བཤད་པ། --(314)
བསྐལ་པའི་དབྱེ་བཤད་པ།.. (316)
ཚགས་སྐལ་བཤད་པ།. (316)
བདག་ཅག་གི་སྟོན་པ་ཐུགས་བསྐྱེད་ཚུལ་དང་ཚོགས་གསོག་ཚུལ་བཤད་པ། (323)
འཁོར་ལོས་བསྒྱུར་བའི་རྒྱལ་གྱི་དབྱེ་བ་སོགས་བཤད་པ། ·(335)
བསྐལ་པ་དང་པོའི་མིའི་གནས་ཚུལ་བཤད་པ། -(338)
འཇིག་སྐལ་གྱི་ཞར་བྱུང་བཤད་པ།... ..(345)
གནས་བཞི་པ་ལས་བསྟན་པའི་གནས་བཤད་པ། (347)
མཚམས་སྦྱར་བཤད་པ། •(347)
ལས་དངོས་ལས་མཚན་ཉིད་དབྱེ་བ་བཤད་པ། •(348)
མདོ་ལས་བྱུང་བའི་རྣམ་གྲངས་ལས་རྒྱུ་འབྲས་ཀྱི་སྒོ་ནས་དབྱེ་བ། (349)
ལས་ལ་རྟེན་གྱི་སྒོ་ནས་དབྱེ་བ་བཤད་པ།, ·(358)
ངོ་བོའི་སྒོ་ནས་དབྱེ་བ་བཤད་པ།.. -(359)
~ 5~

ཁྱང་པར་གྱི་ཆོས་བཤད་པ།
·(361)
རྒྱས་པར་བཤད་པ།
..(363)
སོ་ཐར་གྱི་སྡོམ་པའི་ངོ་བོ་དབྱེ་བ་སོགས་བཤད་པ། (365)
བསྙེན་རྫོགས་བསྡོམ་པའི་ངོ་བོ་དབྱེ་བ་སོགས།
--(368)
མིང་གི་རྣམ་གྲངས་བཤད་པ། (371)
སོ་ཐར་གྱི་སྡོམ་པ་སྐྱེ་བའི་རྟེན་གྱི་གང་ཟག་བཤད་པ། ..(378)
སོ་ཐར་ཀྱི་སྡོམ་པའི་གཏོང་རྒྱུ་བཤད་པ་(379)
བསམ་གཏན་གྱི་སྡོམ་པའི་མཚན་ཉིད་དབྱེ་བ་སོགས་བཤད་པ།..
•(382)
ཟག་མེད་ཀྱི་སྡོམ་པའི་མཚན་ཉིད་དབྱེ་བ་བཤད་པ། ·(384)
སྐྱབས་འགྲོའི་རྣམ་བཞག་བྱེ་བྲག་ཏུ་བཤད་པ། •(385)
མཚམས་མེད་ཀྱི་ལས་སྒྲིབ་བཤད་པ།
--(389)
ཉོན་མོང་པའི་སྒྲིབ་པ་བཤད་པ།...
(397)
བསོད་ནམས་བྱ་བའི་གཞི་ལས་སྦྱིན་པའི་ངོ་བོ་དབྱེ་བ་བཤད་པ། (398)
ཚུལ་ཁྲིམས་ལས་བྱུང་བའི་བསོད་ནམས་བྱ་བའི་དངོས་པོ་བཤད་པ།. -(407)
སྒོམ་པ་ལས་བྱུང་བའི་བསོད་ནམས་བྱ་བའི་གཞི་བཤད་པ། ··(408)
གནས་ལྔ་པ་ཕྲ་རྒྱས་བསྟན་པ་བཤད་པ། ··(411)
ཉོན་མོངས་ཀྱི་མཚན་ཉིད་བཤད་པ།-
(411)
ཉོན་མོངས་ཀྱི་དབྱེ་བ་བཤད་པ།
(412)
སྤང་བྱ་གཉིས་ཀྱི་ངེས་པ་དང་ལྟ་བ་སོ་སོའི་མཚན་ཉིད་བཤད་པ། (414)
ལ 6༤

རྣམ་པའི་བྱེ་བྲག་ལས་རྒྱུ་ལ་ལྟོས་པའི་རབ་དབྱེ་སོགས་བཤད་པ། ...(417)
དུས་ལ་ལྟོས་པའི་ལྡན་ཚུལ་བཤད་པ། (419)
ཉོན་མོང་སྐྱེ་ཚུལ་བཤད་པ།
(425)
མདོ་ལས་གསུངས་པའི་ཕྲ་རྒྱས་ཀྱི་མིང་གི་རྣམ་གྲངས་བཤད་པ།.. ..(426)
བསྟན་བཅོས་ལས་གསུངས་པའི་ཕྲ་རྒྱས་ཀྱི་མིང་གི་རྣམ་གྲངས་བཤད་པ།. ..(427)
སྒྲིབ་པ་ལྔ་བཤད་པ།..
(433)
སྤང་པའི་འབྲས་བུ་ཡོངས་ཤེས་བཤད་པ། ..(434)
གནས་དྲུག་པ་ལམ་དང་གང་ཟག་བསྟན་པ། ..{437)
མཚམས་སྦྱར་བཤད་པ། ..(438)
བདེན་པ་མངོན་པར་རྟོགས་པའི་རིམ་པ་ལས་མདོར་བསྟན། ..(443)
རྒྱས་པར་བཤད་པ། (443)
ཐར་ལམ་གྱི་མཚན་ཉིད་དབྱེ་བ་སོགས་བཤད་པ། (445)
དེ་དག་གི་ཐུན་མོང་གི་རྣམ་བཞག་ལ་དཔྱད་པ།..... (447)
འཕགས་པའི་གང་ཟག་གི་མཚན་ཉིད་དབྱེ་བ་བཤད་པ།. (453)
ཞུགས་གནས་བྱེ་བྲག་ཏུ་བཤད་པ། ..(454)
ཕྱིར་འོང་ཞུགས་འབྲས་བཤད་པ།. (460)
ཕྱིར་མི་འོང་ཞུགས་འབྲས་བཤད་པ། 2
ཞར་ལ་བསམ་གཏན་སྤྲེལ་སྒོམ་བཤད་པ། ..(467)
དགྲ་བཅོམ་ཞུགས་འབྲས་བཤད་པ། (469)

ཞུགས་འབྲས་བརྒྱད་ཀྱི་ཐུན་མོང་བའི་ཆོས་བཤད་པ།
..(472)
གཉིས་པ་གཞུང་དོན་ལས་ཆག་བྲལ་སྔོན་སོང་དང་མཐར་བགྱིས་བ་བཤད་པ་(476)
མངོན་པར་རྟོགས་པའི་ལམ་གཞན་བཤད་པ། ..(478)
གནས་བདུན་པ་ཡེ་ཤེས་བསྟན་པ་བཤད་པ། ..(485)
ཤེས་པའི་གཞི་ངོས་བཟུང་བ།
..(485)
ཤེས་པའི་རང་བཞིན་བཤད་པ།..
..(486)
ཤེས་པའི་ལྡན་པ་བཤད་པ། (492)
ཤེས་པས་བསྡུས་པའི་ཡོན་ཏན་ལས་ཐུན་མོང་མ་ཡིན་པའི་ཡོན་ཏན་བཤད་པ།. ...(494)
ཐུན་མོང་བའི་ཡོན་ཏན་བཤད་པ།
··(500).
གནས་བརྒྱད་པ་སྙོམས་མཇུག་བསྟན་པ་བཤད་པ། (510)
སྙོམས་འཇུག་གི་མཚན་ཉིད་དབྱེ་བ་སོགས་བཤད་པ།
(511)
ཉོན་མོངས་ཅན་ལ་ཡན་ལག་མ་བཞག་པའི་རྒྱུ་མཚན་བཤད་པ། •(514)
བསམ་བཏན་གྱི་ཡན་ལག་གི་དབྱེ་བསྡུ་སོགས་བཤད་པ།.. ..(516)
གསུམ་པ་གང་ལས་གང་འབྱུང་བ་བཤད་པ། (520)
ཆོས་ཀྱི་ཁྱད་པར་བཤད་པ། ..(522)
དེ་ལ་བརྟེན་པའི་ཡོན་ཏན་བཤད་པ།. (524)
བསྟན་བཅོས་ཀྱི་འཇུག་གི་དོན་ལས་བསྟན་པའི་གནས་ཚད་བཤད་པ།. (527)
རང་ལུགས་བཞག་པ།. --(532)
བསྟན་པ་ལྔ་དར་དང་ཕྱི་དར་གྱི་རྣམ་བཞག་ལ་དཔྱད་པ། (536)
~ 8~

མཛོད་ཉི་མའི་དཀྱིལ་འཁོར།
།ཆོས་མངོན་པའི་སྡེ་སྣོད་དགོངས་འགྲེལ་འགྲེལ་བཤད་རྣམས་དང་བཅས་པའི་
སྙིང་པོ་དཀར་པའི་གནད་མ་ལུས་པ་གསལ་བར་སྟོན་པ་གསལ་བྱེད་..
ཉི་མའི་དཀྱིལ་འཁོར་བཞུགས་སོ། །
ཆོས་ཀྱི་རྗེ་ཆོས་ཀྱི་རྒྱལ་པོ་བསྟན་པའི་མངའ་བདག་མཉམ་མེད་ཐུབ་པའི་དབང་པོ་
སྲས་དང་སློབ་མར་བཅས་པའི་ཚོགས་དང༌། །སྙིགས་དུས་ཀྱི་རྒྱལ་བ་གཉིས་པ་རྗེ་བཙུན་
ཙོང་ཁ་པ་ཆེན་པོ་རྒྱལ་བ་སེངྒེའི་ང་རོ་ཀུན་མཁྱེན་བློ་བཟང་གྲགས་པ་དཔལ་བཟང་པོ་
སྲས་དང་སློབ་མར་བཅས་པ་རྣམས་དང་བསྟན་པའི་ཉི་མ་ལུས་ཅན་ཀུན་གྱི་མགོན་སྐྱབས་
གཅིག་པུ་འཕགས་མཆོག་སྤྱན་རས་གཟིགས་དབང་ཕྱུག་འབྲོམ་སྟོན་པ་རྒྱལ་བའི་འབྱུང་
གནས་དེ་ཉིད་སླར་བོད་ཁ་བ་ཅན་གྱི་མགོན་སྐྱབས་དམ་པར་དགེ་སློང་སྡེ་སྣོད་འཛིན་
པའི་རྣམ་པར་བྱོན་པ་རྗེ་བཙུན་ཐམས་ཅད་མཁྱེན་པ་དགེ་འདུན་གྲུབ་པ་དཔལ་བཟང་པོ་
དུས་གསུམ་གྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་མཁྱེན་བརྩེ་དང་
ནུས་མཐུ་ཐམས་ཅད་སྐལ་ལྡན་གྱི་གདུལ་བྱ་དཔག་ཏུ་མེད་པའི་མགོན་དུ་རྒྱལ་བའི་བསྟན་
པ་འཛིན་པ་ལ་དགེ་སློང་སྡེ་སྣོད་འཛིན་པ་འཇམ་པའི་དབྱངས་ཀྱི་སྐུར་བསྟན་པ་ཀུན་མཁྱེན་
ཆོས་འབྱོར་དཔལ་བཟང་པོ་སོགས་མདོར་ན་རྗེ་བཙུན་རྩ་བ་དང་བརྒྱུད་པར་བཅས་པའི་
དཔལ་ལྡན་བླ་མ་དམ་པ་ཡི་དམ་དཀྱིལ་འཁོར་གྱི་ལྷ་ཚོགས། བསླུ་བ་མེད་པའི་སྐྱབས་
གནས་དཀོན་མཆོག་རིན་པོ་ཆེ་རྣམ་པ་གསུམ། བསྟན་སྲུང་དམ་ཅན་རྒྱ་མཚོའི་ཚོགས་
དང་བཅས་པ་ཐམས་ཅད་ལ་རྟག་ཏུ་གུས་པའི་ཡིད་ཀྱིས་ཕྱག་འཚལ་ཞིང་སྐྱབས་སུ་
མཆིའོ། །ཐུགས་བརྩེ་བ་ཆེན་པོས་དུས་དང་གནས་སྐབས་ཐམས་ཅད་དུ་རྗེས་སུ་བཟུང་དུ་
གསོལ། །ཆོས་རྣམས་ཀུན་གྱི་གནས་ཚུལ་ཇི་ལྟ་བ། །རང་དང་སྤྱིའི་མཚན་ཉིད་ཡིད་བཞིན་
~1~

མཛོད་ཉི་མའི་དཀྱིལ་འཁོར།
ནོར། །ཆོས་མངོན་རྒྱ་མཚོའི་གླིང་ནས་རབ་བླངས་ཏེ། [མངོན་པའི་མཛོད་ཀུན་ལས་
བཏུས་ནང་བཞུགས་བཞིན། །ཟུར་གནས་བློ་ལྡན་དོན་གཉེར་མ་ལུས་ལ། །ལྷག་བསམ་
དག་པ་ཀུན་ནས་རབ་བླངས་ཏེ། །བསྟན་དང་ལུས་ཅན་ཕན་བདེ་རྒྱས་པའི་སླད། །བླ་མའི་
མན་ངག་ལེགས་བཤད་རིན་ཆེན་གྱིས། །ཆོས་སྦྱིན་མི་ཟད་བདག་གིས་རབ་སྦྱིན་
གྱིས། །རྩེ་གཅིག་སྒྲིམ་སྟེ་གུས་པས་ཉན་པར་གྱིས། །༈དེ་ལ་འདིར་དེ་བཞིན་གཤེགས་
པས་གདུལ་བྱ་རྣམས་སྲིད་ཞིའི་རྒུད་པ་མཐའ་དག་ལས་བསྒྲལ་ནས། ཉིད་ཀྱིས་བརྙེས་པའི་
ཐར་བ་བླ་ན་མེད་པའི་གོ་འཕངས་ལ་འགོད་པར་བཞེད་ནས། གདུལ་བྱ་རྣམས་ཀྱི་རང་ར་
གི་ཁམས་དང་བསམ་པ་དང་བག་ལ་ཉལ་ཇི་ལྟ་བ་དང་མཐུན་པར་ཆོས་ཀྱི་རྣམ་གྲངས་ཇི་
སྙེད་ཅིག་གསུངས་པ་དེ་ཐམས་ཅད་ཕུལ་དུ་བྱུང་བའི་སྡེ་སྣོད་རིན་པོ་ཆེ་རྣམ་པ་གསུམ་དུ་
འདུས་ཏེ། །ཇི་སྐད་དུ་ལུང་རྣམ་འབྱེད་ལས། རྒྱལ་བ་སྟོན་པ་དེ་ཡི་བསྟན་པ་ནི། །མདོ་དང་
ཆོས་མངོན་ཡིན་གསུངས་འདུལ་བ་ནི། །སྟོན་དང་བསྟན་པ་ཉིད་ཡིན་དེ་ཡི་ཕྱིར། །གཉིས་
འགྱུར་ཕྱག་བྱ་སངས་རྒྱས་ཆོས་གཅིག་བཞིན། །ཞེས་དང་། རྒྱན་ལས། སྡེ་སྣོད་དག་ནི་
གསུམ་མམ་གཉིས་ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་དགུས་འདོད་དོ། །ཞེས་
གསུངས། །འོ་ན་སྡེ་སྣོད་གསུམ་པོ་ཇི་ལྟ་བུ་ཞེ་ན། ཉེ་བའི་ཉོན་མོངས་པ་མཐའ་གཉིས་ཀྱི་
གཉེན་པོར་ལྷག་པ་ཚུལ་ཁྲིམས་ཀྱི་བསླབ་པ་བརྗོད་བྱའི་གཙོ་བོར་བྱས་ནས་སྟོན་པའི་
གསུང་རབ་དེ། །འདུལ་བའི་སྡེ་སྣོད་ཀྱི་ངོ་བོ། དབྱེ་ན། རྩ་བའི་མདོ་སོ་སོར་ཐར་པ་བཤད་
པའི་ལུང་སྡེ་བཞིའོ། །ཉེ་བའི་ཉོན་མོངས་པ་ཐེ་ཚོམ་གྱི་གཉེན་པོར་ལྷག་པ་ཏིང་ངེ་འཛིན་གྱི་
བསླབ་པ་བརྗོད་བྱའི་གཙོ་བོར་བྱས་ནས་སྟོན་པའི་གསུང་རབ་དེ་མདོ་སྡེའི་སྡེ་སྣོད་ཀྱི་ངོ་
བོ། །དབྱེ་ན། འདི་ཙམ་ཞེས་པའི་གྲངས་ངེས་མེད་ཅིང་།།འོན་ཀྱང་ཐེག་པ་ཐུན་མོངས་དང་
ཐུན་མོངས་མ་ཡིན་པའི་མདོ་སྡེའི་སྡེ་སྣོད་གཉིས་སུ་འདུས་པས། །དང་པོ་ནི། །གདུལ་བྱ་
རྣམས་ཀྱི་ཐེ་ཚོམ་པཅད་པའི་ཕྱིར་དུ་དམ་བཅའ་ཙམ་གྱིས་སྟོན་པ་མདོ་སྡེ་ལས་བརྒྱ་པ་
~2~

མཛོད་ཉི་ཨའི་དཀྱིལ་འཁོར།
དང་། །རྟོགས་བརྗོད་བརྒྱ་པ་ལ་སོགས་པ་ལྟ་བུ། ། གཉིས་པ་ནི། བཀའ་རྒྱས་འབྲིང་བསྡུས་
གསུམ་དང་། མདོ་སྡེ་དཀོན་མཆོག་བརྩེགསཔ་སོགས་ལྟ་བུ། །ཉེ་བའི་ཉོན་མོངས་པ་ལྟ་བ་
མཆོག་འཛིན་གྱི་གཉེན་པོར། །ལྷག་པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་བྱས་
ནས་སྟོན་པའི་གསུང་རབ་དེ། །མངོན་པའི་སྡེ་སྣོད་ཀྱི་ངོ་བོ། ། འདི་ལ་བྱེ་བྲག་ཏུ་སྨྲ་བ་ལྟར་
ན། །མངོན་པའི་སྡེ་སྣོད་ཅེས་བྱ་བ་ལོགས་སུ་གསུངས་པ་ནི་མེད་ཀྱི། །འདུལ་བའི་སྡེ་སྣོད་
དང་མདོ་སྡེའི་སྡེ་སྣོད་གང་དུ་ཆོས་རྣམས་ཀྱི་རང་དང་སྤྱིའི་མཚན་ཉིད་ལས་བརྩམས་ཏེ་
སིལ་བུ་སིལ་བུར་གསུངས་པ་རྣམས། །འཕགས་པ་ཀ་ཏ་ཡ་ནྱ་ལ་སོགས་པས་ཕྱོགས་
གཅིག་ཏུ་སྡེབས་པ་བསྟན་བཅོས་ཡེ་ཤེས་ལ་འཇུག་པ་ལ་སོགས་པའི་མངོན་པ་སྡེ་བདུན་དུ་
གྲགས་པ་རྣམས་མངོན་པའི་སྡེ་སྣོད་ཡིན་ནོ་ཟེར། སློབ་དཔོན་དབྱིག་གཉེན་དང་། མདོ་སྡེ་
པ་ན་རེ། མངོན་པ་སྡེ་བདུན་མངོན་པའི་སྡེ་སྣོད་མ་ཡིན་གྱི་འོན་ཀྱང་སྡེ་སྣོད་གསུམ་མ་ཚང་
བའི་སྐྱོན་མེད་དེ།. སྡེ་སྣོད་གང་དུ་ཆོས་རྣམས་ཀྱི་རང་དང་སྤྱིའི་མཚན་ཉིད་ལས་བརྩམས་ཏེ་
སིལ་བུར་གསུངས་པའི་མདོ་རྣམས་མངོན་པའི་སྡེ་སྣོད་ཡིན་ཟེར། །ཐེག་ཆེན་པའི་ལུགས་
ལ། །ཐེག་པ་ཐུན་མོངས་དང་། ཐུན་མོངས་མ་ཡིན་པའི་དབང་དུ་བྱས་པའི་མངོན་པའི་སྡེ་
སྣོད་གཉིས། །དང་པོ་ནི། མདོ་སྡེ་པ་དང་མཐུན་པར་བཞེད་དེ། །མངོན་པ་ཀུན་བཏུས་
ལས། །གཏན་ལ་ཕབ་པར་བསྟན་པའི་སྡེ་ནི། གཉིས་ཀའི་ཆོས་མངོན་པའི་སྡེ་སྣོད་
དོ། །ཞེས་གསུངས་པའི་ཕྱིར། །གཉིས་པ་ནི། ཆོས་མངོན་པའི་མདོ་སྟོང་ཕྲག་བརྒྱ་པ་
དང༌། །མདོ་སྡེ་དགོངས་འགྲེལ་ལྟ་བུ་ཡིན་ཏེ། །ལུང་ལས། བཅོམ་ལྡན་འདས་ཀྱི་ཐེག་པ་
ཆེན་པོ་ལ་ཡང་དག་པར་ཞུགས་པ་རྣམས་ཁོ་ན་ལ་རྣམ་པ་ཐམས་ཅད་མཁྱེན་པ་ཉིད་ཐོབ་པ་
དང་། །རྗེས་སུ་མཐུན་པའི་ཤེས་བྱའི་གནས་ལ་སོགས་པའི་དོན་བཅུ་ལས་བརྩམས་ནས་ཐེག་པ་
ཆེན་པོའི་ཆོས་མངོན་པའི་མདོ་ཞེས་བྱ་བ་སྟོང་ཕྲག་བརྒྱ་བ་ཞིག་བཀའ་སྩལ་ཏེ། །དེ་ནི་
ཤེས་བྱ་ཕྲ་མོ་དང་རྒྱ་ཆེན་པོའི་དོན་སྟོན་པའི་ཕྱིར་བྱང་ཆུབ་སེམས་དཔའ་རྣམས་ཀྱི་སྡེ་སྣོད་
~3~

མཛོད་ཉི་མའི་དཀྱིལ་འཁོར།
ཡིན་གྱི་ཉན་ཐོས་ལ་སོགས་པ་རྣམས་ཀྱི་མ་ཡིན་པས་དེའི་ཕྱིར་ཐེག་པ་ཆེན་པོའི་ཐུན་
མོངས་མ་ཡིན་པའི་མངོན་པའི་སྡེ་སྣོད་ཡིན་ནོ། །ཞེས་དང་། དབུ་མ་ཚིག་གསལ་ལས།
ཆོས་མངོན་པའི་མདོ་ལས། ཞེས་ཁུངས་སུ་བྱས་ནས། ལེན་པའི་རྣམ་པར་ཤེས་པ་ཟབ་
ཅིང་ཕྲ། ཞེས་སོགས། མདོ་སྡེ་དགོངས་འགྲེལ་གྱི་ལུང་དྲངས་པའི་ཕྱིར་རོ། །དེས་ན་སྐབས་
འདིར་ཐར་འདོད་ཀྱིས་ཐོག་མར་ཆོས་མངོན་པ་ལ་འཇུག་དགོས་པའི་རྒྱུ་མཚན། །སློབ་
དཔོན་གང་གི་རྗེས་སུ་འབྲངས་ཏེ་འཇུག་པ། །སློབ་དཔོན་དེས་མཛད་པའི་བསྟན་བཅོས་ཀྱི་
རྣམ་བཞག །མདོ་དང་བསྟན་བཅོས་ཀྱི་བཤད་ཐབས་ཀྱི་ཡན་ལག་སྟེ་བཞི། དང་པོ་
ནི། །ཐར་པ་དོན་གཉེར་བ་རྣམས་ཀྱིས་དང་པོར་ཆོས་མངོན་པའི་སྡེ་སྣོད་ལ་ཐོས་བསམ་
གྱིས་འབད་པས་འཇུག་རིགས་ཏེ། །ཐར་པ་ཐོབ་པར་བྱེད་པ་ལ་ཉོན་མོངས་སྤོང་དགོས།
ཉོན་མོངས་སྤོང་ཕྱིར་དུ་ཆོས་རབ་ཏུ་རྣམ་འབྱེད་ཀྱི་ཤེས་རབ་ཁྱད་པར་ཅན་སྐྱེ་དགོས། །
དེ་སྐྱེད་པ་ལ་ཆོས་རྣམས་ཀྱི་རང་དང་སྤྱིའི་མཚན་ཉིད་ཕྱིན་ཅི་མ་ལོག་པར་རྟོགས་པར་
བྱེད་དགོས། །དེ་ལྟར་བྱ་བའི་ཕྱིར་དུ་ཆོས་མངོན་པའི་སྡེ་སྣོད་དགོངས་འགྲེལ་འགྲེལ་
བཤད་དང་བཅས་པ་ལ་ཐོས་བསམ་གྱིས་འཇུག་དགོས་པའི་ཕྱིར། །རྟགས་དང་པོ་གྲུབ་སྟེ།
ཉོན་མོངས་མ་སྤངས་པར་ཐར་པ་ཐོབ་པ་མི་སྲིད་པའི་ཕྱིར་ཏེ་ཉོན་མོངས་པའི་དབང་གིས་
འཇིག་རྟེན་པ་རྣམས་སྲིད་པའི་རྒྱ་མཚོ་འདིར་འཁྱམས་པའི་ཕྱིར། རྟགས་གཉིས་པ་གྲུབ་སྟེ།
ལྷག་པ་ཤེས་རབ་ཀྱི་བསླབ་པ་ལ་མ་བརྟེན་པར་འཁོར་བའི་རྩ་བ་བདག་འཛིན་དངོས་སུ་
སྤོང་མི་ནུས་པའི་ཕྱིར། རྟགས་གསུམ་པ་གྲུབ་སྟེ། འདུས་བྱས་ཐམས་ཅད་མི་རྟག་པར་
རྟོགས་པ་སོགས་སྔོན་དུ་མ་སོང་བར་གང་ཟག་གི་བདག་མེད་མ་རྟོགས་པའི་ཕྱིར། རྟགས་
བཞི་པ་གྲུབ་སྟེ། མངོན་པའི་སྡེ་སྣོད་དགོངས་འགྲེལ་དང་བཅས་པས་ཆོས་རྣམས་ཀྱི་རང་
དང་སྦྱིའི་མཚན་ཉིད་ཕྱིན་ཅི་མ་ལོག་པར་གཏན་ལ་ཕབ་པ་ཡིན་པའི་ཕྱིར། དེ་སྐད་དུ་ཡང་
ཆོས་རྣམས་རབ་ཏུ་རྣམ་འབྱེད་མེད་པར་ཉོན་མོངས་རྣམས། །གང་ཕྱིར་ཉེ་བར་ཞི་བར་བྱ་
4

མཛོད་ཉི་མའི་དཀྱིལ་འཁོར།
བའི་ཐབས་མེད་ལ། །ཉོན་མོངས་པས་ཀྱང་འཇིག་རྟེན་སྲིད་མཚོ་འདིར་འཁྱམས་ཏེ། །དེ་
བས་དེ་ཕྱིར་འདི་ནི་སྟོན་པས་གསུངས་སོ་ལོ། །ཞེས་དང་། ཀུན་བཏུས་ལས། ཡིད་ལ་བྱེད་
པ་ཅི་འདྲ་བས་སྤོང་ཞེ་ན། འདྲེས་པ་ལ་དམིགས་པས་སྤོངས་ཏེ། ཆོས་ཐམས་ཅད་བདག་
མེད་པའོ་ཞེས་བྱའོ། །མི་རྟག་པའི་རྣམ་པ་ལ་སོགས་པའི་རྣམ་པ་གང་ཡིན་པ་དེ་དག་ནི་
མེད་པའི་རྣམ་པ་ཡོངས་སུ་སྦྱོང་བར་བྱེད་དོ་ཞེས་དང་། ཚད་མ་རྣམ་འགྲེལ་ལས་ཀྱང་།
སྟོང་ཉིད་ལྟ་བས་གྲོལ་བར་འགྱུར། །སྒོམ་པ་ལྷག་མ་དེ་དོན་ཡིན། །དེ་ཕྱིར་མི་རྟག་ལས་
སྡུག་བསྔལ། །སྡུག་བསྔལ་ལས་ནི་བདག་མེད་གསུངས། ། ཞེས་གསུངས་སོ། །གཉིས་པ་
ནི། སློབ་དཔོན་འཕགས་པ་ཐོགས་མེད་སྐུ་མཆེད་ཀྱི་རྗེས་སུ་འབྲངས་ནས་མངོན་པའི་སྡེ་
སྣོད་ལ་ཐོས་བསམ་གྱིས་འཇུག་རིགས་ཏེ། སྐུ་མཆེད་འདི་གཉིས་ནི་མངོན་པའི་སྡེ་སྣོད་ཀྱི་
དགོངས་པ་འགྲེལ་པར་བྱེད་པའི་ཚད་ལྡན་གྱི་སྐྱེས་བུ་ཡིན་པའི་ཕྱིར། དེ་ཡང་སངས་རྒྱས་
མྱ་ངན་ལས་འདས་པའི་ཚུལ་བསྟན་པའི་འོག་ཏུ་སྤྱིར་ཐེག་ཆེན་གྱི་བསྟན་པ་། འཛམ་བུའི་
གླིང་དུ་རེ་ཞིག་ནུབ། ཁྱད་པར་ཐེག་པ་ཆེན་པོའི་ཆོས་མངོན་པ་ལ་དགྲ་ལན་གསུམ་དར་ཏེ་
འཛམ་བུ་གླིང་འདིར་ཡུལ་ཕྱོགས་ཐམས་ཅད་དུ་ནུབ་པོ་ཞེས་གྲགས་སོ། །ཇི་ལྟར་དུ་གྲགས་
ན། དང་པོ་མུ་སྟེགས་ཀྱི་རྒན་མོ་ཞིག་ན་རེ། ནང་པའི་གཎྚིའི་སྒྲ་ལས་འགེམས་ཞེས་པ་ཞིག་
སྣང་སྟེ། འོ་སྐོལ་ལ་གནོད་མི་གནོད་བརྟག་པར་རིགས་སོ་ཟེར་ནས་བརྟགས་པས། ལྷ་དང་
ཀླུ་དང་གནོད་སྦྱིན་གྱིས་མཆོད་པའི། །དཀོན་མཆོག་གསུམ་གྱི་ཏོག་སྟེ་འདི་བརྡུངས་
བས། །མུ་སྟེགས་འཆལ་བའི་ཀླད་པ་རྣམ་པར་འགེམས། །ཞེས་པར་རིག་ནས་དམག་དྲངས་
ཏེ་ལན་གཅིག་བསྣུབས་སོ། དེ་ནས་ཡང་ཅུང་ཟད་འཕེལ་ཏེ་ཡོད་པ་ན་དབུས་ཀྱི་རྒྱལ་པོས།
སྟག་གཟིག་གི་རྒྱལ་པོ་ལ་རས་ཀྱི་ན་བཟའ་བསྲུབས་མེད་པ་ཞིག་སྐྱེས་སུ་བསྐུར་ཏེ། དེའི་
སྙིང་གར་རྐང་རྗེས་འདྲ་བ་ཞིག་ཡོད་པས། ངན་སྔགས་བྱས་སོ་ཟེར་ནས་དམག་དྲངས་
ཏེ། །ལན་གཅིག་བསྣུབས་སོ། །དེ་ནས་ཡང་ཅུང་ཟད་འཕེལ་ཏེ་ཡོད་པ་ན། སྤྲང་པོ་ཉི་མའི་
~5~

མཛོད་ཉི་མའི་དཀྱིལ་འཁོར།
དངོས་གྲུབ་ཞེས་བྱ་བའི་ཕྱི་རོལ་པ་ཞིག་གིས་ནང་པའི་གཙུག་ལག་ཁང་དང་གསུང་རབ་
མང་པོ་མེ་ལ་བསྲེགས་ཏེ། ལན་གཅིག་ཏུ་བསྣུབས་སོ་ཞེས་གྲགས་པར་གསུངས་སོ། །དེ་
ནས་བྲམ་ཟེ་མོ་གསལ་བའི་ཚུལ་ཁྲིམས་ཞེས་པ་དགེ་སློང་མ་བྱང་ཆུབ་སེམས་དཔའ་ཞིག་གིས་
བསམ་བཞིན་དུ་བསླབ་པ་ཕུལ་ཏེ། ལུས་ལ་བུ་སྐྱེད་ལ་ཐེག་ཆེན་གྱི་བསྟན་པ་དར་བར་བྱའོ་
སྙམ་དུ་བསམ་ཏེ་རྒྱལ་རིགས་དང་འདུས་པས་འཕགས་པ་ཐོགས་མེད་འཁྲུངས། བྲམ་ཟེ་
གཅིག་དང་འདུས་པས་སློབ་དཔོན་དབྱིག་གཉེན་འཁྲུངས་ཏེ་བཙས་མ་ཐག་ཏུ་ལྕེ་ལ་གྷི་ཧཾ་
གི་ཡི་གེ་ཨ་འདྲི་བ་ལ་སོགས་བློ་རྣོ་བའི་ཆོ་ག་ཡང་བྱས་ཏེ། ཆེར་འཁྲུངས་པ་ནི་ཁྱེད་
གཉིས་ཀྱིས་སྤྱིར་རྒྱལ་པའི་བསྟན་པ་རིན་པོ་ཆེ་དང་། ཁྱད་པར་དུ་ཐེག་པ་ཆེན་པོའི་ཆོས་
མངོན་པའི་བསྟན་པ་དར་བར་གྱིས་ཤིག་གསུངས་ནས། འཕགས་པ་ཐོགས་མེད་ཀྱིས་རི་
བོ་བྱ་རྐང་ཅན་དུ་རྗེ་བཙུན་བྱམས་པ་སྒྲུབ་པ་ལ་བྱོན། སློབ་དཔོན་དབྱིག་གཉེན་གྱི་ཁ་ཆེར་
སློབ་དཔོན་འདུས་བཟང་གི་དྲུང་དུ་བྱོན་ནོ། །དེ་ཡང་སློབ་དཔོན་འཕགས་ལ་ཐོགས་མེད་ནི་
བསམ་གྱི་མི་ཁྱབ་པའི་ཡོན་ཏན་དང་ལྡན་པའི་སྒོ་ནས་ས་གསུམ་པ་ཐོབ་པ་ལྷག་པའི་ལྷས་
དངོས་སུ་རྗེས་སུ་བཟུང་བ་རྒྱལ་བའི་གསུང་རབ་ཀྱི་དགོངས་པ་རྣམ་རིག་པའི་ལུགས་སུ་
འགྲེལ་བའི་ཤིང་རྟའི་སྲོལ་འབྱེད་ཆེན་པོར་རྒྱལ་བ་རང་ཉིད་ཀྱིས་དངོས་སུ་ལུང་བསྟན་པའི་
སྐྱེས་བུ། འཛམ་གླིང་མཛེས་པར་བྱེད་པའི་རྒྱན་དྲུག་གི་ཡལ་གྱལ། འཇིག་རྟེན་གྱི་མིག་
གཅིག་ཏུ་གྱུར་པ་ཡིན་ཏེ། སློབ་དཔོན་ཆོས་ཤེས་ཀྱི་འགྲེལ་བཤད་ཚིག་གསལ་དུ། སློབ་
དཔོན་འཕགས་པ་ཐོགས་མེད་ས་འོད་བྱེད་པ་བརྙེས་པས་ཀྱང་དབྱིག་གཉེན་འདུལ་བའི་
དོན་དུ་སེམས་ཙམ་དུ་བསྟན་ནོ། ཞེས་དང་། སེམས་ཙམ་རྒྱན་ལས། བྱམས་པ་ཐོགས་
མེད་ཀྱིས་གསུངས་ཤིང་། །ཀླུ་སྒྲུབ་ཀྱང་ནི་བཞེད་པ་ཡི། །ཚད་མ་ལུང་དང་ལྡན་ཕ་
ཡི། །བདེན་པ་གཉིས་ནི་འདིར་བརྗོད་བྱ། །ཞེས་པའི་འགྲེལ་པར། བྱམས་པ་ནི་ས་བཅུ་པའི་
བྱང་ཆུབ་སེམས་དཔའོ། །ཐོགས་མེད་ནི་ས་གསུམ་པ་ལ་གནས་པའི་བྱང་ཆུབ་སེམས་
~6~

མཛོད་ཉི་མའི་དཀྱིལ་འཁོར།
དཔའོ། །ཀླུ་སྒྲུབ་ནི་ས་གསུམ་པ་ལ་གནས་པའི་བྱང་ཆུབ་སེམས་དཔའོ། །ཞེས་དང་།
འཇམ་དཔལ་རྩ་རྒྱུད་ལས། ཐོགས་མེད་ཅེས་བྱའི་དགེ་སློང་ནི། །བསྟན་བཅོས་དེ་ནི་དོན་
ལ་མཁས། །མདོ་སྡེ་ངེས་དོན་དྲང་བའི་དོན། །རྣམ་པ་མང་པོར་རབ་དུ་འབྱེད། །འཇིག་རྟེན་
རིག་པ་སྟོན་བདག་ཉིད། །གཞུང་བྱེད་ངང་ཚུལ་ཅན་དུ་འགྱུར། །དེའི་རིགས་པ་གྲུབ་པ་
ནི། །ས་ལའི་ཕོ་ཉ་མོ་ཞེས་བརྗོད། །དེ་ཡིས་སྔགས་ཀྱི་མཐུ་ཡིས་ནི། །བློ་ནི་བཟང་པོར་སྐྱེ་
བར་འགྱུར། །བསྟན་པ་ཡུན་རིང་གནས་བྱའི་ཕྱིར། །མདོ་སྡེའི་དེ་ཉིད་དོན་བསྡུད་བྱེད། །ལོ་
ནི་བརྒྱ་དང་ལྔ་བཅུར་འཚོ། །དེ་ལུས་ཞིག་ནས་ལྷ་ཡུལ་འགྲོ། །འཁོར་བ་རྣམས་སུ་འཁོར་
པ་ན། །ཡུན་རིང་བདེ་བ་རྗེས་མྱོང་ནས། །བདག་ཉིད་ཆེན་པོ་མཐར་ཕྱིན་ཏེ། །བྱང་ཆུབ་དམ་
པ་ཐོབ་པར་འགྱུར། །ཞེས་གསུངས་སོ། །དེ་ལ་ཁ་ཅིག་ན་རེ། འཕགས་པ་ཐོགས་མེད་ཅེས་
བྱ་བ་རྒྱུ་ལ་འབྲས་བུའི་མིང་གི་བཏགས་པ་ཡིན་ཏེ། །དོན་ལ་ཆོས་རྒྱུན་གྱི་ཏིང་ངེ་འཛིན་
བརྙེས་པའི་ཚོགས་ལམ་པ་ཡིན་པའི་ཕྱིར་ཏེ །སའི་བསྟོད་འགྲེལ་ལས། འཇིག་རྟེན་ཀུན་ལ་
ཕན་ཕྱིར་ཐོགས་མེད་ཅེས་བྱ་བ། །ཆོས་རྒྱུན་ཏིང་འཛིན་སྟོབས་ཀྱིས་དྲངས་པའི་བདུད་
རྩིའི་ཆོས། །འཕགས་པ་མི་ཕམ་ཞལ་གྱི་བུམ་པ་ནས་བླུགས་པ །གསན་པའི་སྙིམ་པས་
གསོལ་བ་དེ་ལ་ཕྱག་འཚལ་ལོ། །ཞེས་དང༌། རྣམ་པར་བཤད་པ་བསྡུ་བའི་འཇུག་ཏུ།
འཕགས་པ་ཐོགས་མེད་བདག་དང་གཞན་གྱི་གྲུབ་པའི་མཐའ་རྒྱ་མཚོའི་ཕ་རོལ་ཏུ་བྱོན་པ་
ཆོས་ཀྱི་རྒྱུན་གྱི་ཏིང་ངེ་འཛིན་གྱི་ཁྱད་པར་བརྙེས་པ་འཕགས་པ་མི་ཕམ་པའི་ཞབས་ཀྱི་
པདྨོ་རྙོགས་པ་མེད་པ་སྤྱི་བོས་ལེན་པར་མཛད་ཅེས་གསུངས་པའི་ཕྱིར་ཞེ་ན་མ་ཁྱབ་
སྟེ། །ཆོས་རྒྱུན་གྱི་ཏིང་ངེ་འཛིན་གྱི་མ་མཐའི་ས་མཚམས་ཚོགས་ལམ་ནས་འཇོག་ཀྱང་། །
ཆོས་རྒྱུན་གྱི་ཏིང་ངེ་འཛིན་རྒྱུད་ལྡན་གྱི་གང་ཟག་ལ་སོ་སྐྱེས་མ་ཁྱབ་པའི་ཕྱིར། །མདོ་སྡེ་
རྒྱན་གྱི་འགྲེལ་བཤད་ལས། ཆོས་ཀྱི་རྒྱུན་གྱི་ཏིང་ངེ་འཛིན་ནི་མོས་པ་སྤྱོད་པའི་མཐར་
ཕྱིན་པའོ། །ཞེས་དང་། བཙུན་པ་ངོ་བོ་ཉིད་མེད་པའི་འགྲེལ་བཤད་ལས། ཆོས་ཀྱི་རྒྱུན་གྱི་
~7~

མཛོད་ཉི་མའི་དཀྱིལ་འཁོར།
ཏིང་ངེ་འཛིན་ནི་འཇིག་རྟེན་པའི་ཆོས་ཀྱི་མཆོག་གོ །ཞེས་གསུངས་པའི་ཕྱིར། ཁྱབ་སྟེ།
ཆོས་མཆོག་དང་མཐོང་ལམ་སྟན་གཅིག་ཏུ་སྐྱེ་བས་ཁྱབ་པའི་ཕྱིར། གཞན་ཡང་སློབ་དཔོན་
ཐོགས་མེད་འཕགས་པ་ཡིན་ཏེ། རྒྱན་སྣང་ལས། འཕགས་པ་ཐོགས་མེད་ཅེས་བྱ་
གྲགས་པ་གསལ་ལྡན་ཤེས་རབ་ལྡན་པའི་མཆོག་གྱུར་པས། དེ་ཉིད་རྣམ་པར་ཤེས་པའི་
བཤད་པ་རབ་ཏུ་སྦྱར་བར་མཛད་ཅེས་གསུངས་པའི་ཕྱིར་རོ། །སློབ་དཔོན་དེས་ཐེག་ཆེན་
གྱི་བསྟན་པ་ཉི་མ་ཤར་བ་ལྟར་གསལ་བར་མཛད་དོ། །སློབ་དཔོན་དབྱིག་གཉེན་ནི་བསམ་
གྱིས་མི་ཁྱབ་པའི་ཡོན་ཏན་དང་ལྡན་པའི་སྒོ་ནས་སངས་རྒྱས་གཉིས་པ་ལྟར་གྲགས་ཏེ།
སློབ་དཔོན་དེས་ཁ་ཆེར་སློབ་དཔོན་འདུས་བཟང་གི་དྲུང་དུ་དགྲ་བཅོམ་བཞི་ལྡན་དང་།
རྒུར་པོ་དང་། ཉེར་སྤས་སོགས་ཀྱིས་མངོན་པ་སྡེ་བདུན་དང་། ལུང་གི་དོན་བསྡུས་པའི་
བསྟན་བཅོས་བྱེ་བྲག་ཏུ་བཤད་པ་དང༌། མངོན་པ་སྡེ་བདུན་སོགས་བསླབ་པས་ཚེགས་
མེད་པར་མཐར་ཕྱིན་པར་མཁྱེན། རང་གི་གཅེན་པོ་འཕགས་པ་ཐོགས་མེད་དང་འབེལ་
གཏམ་མང་དུ་མཛད་པས་སློབ་དཔོན་དབྱིག་གཉེན་ཉིད་སྤོབས་པ་ཤིན་ཏུ་མྱུར་བར་བྱུང་།
གཅེན་སྤོབས་པ་ཅུང་ཟད་བུལ་བའི་ལན་བཟང་པོ་བྱུང་བས། འདིའི་རྒྱུ་མཚན་ཅི་ཞེས་དྲིས་
པས། གཅེན་ན་རེ། ཁྱོད་ནི་སྐྱེ་བ་ལྔ་བརྒྱར་པཎྚི་ཏར་གྱུར་པས་སྐྱེས་ཐོབ་ཀྱི་ཤེས་རབ་ཆེ་
བ་ཡིན། ང་ལ་དེ་ལྟ་བུ་མེད་པ་ཡི་དམ་ཞིག་ལ་དྲིས་ཤིང་ལན་འདེབས་པ་ཡིན་གསུངས་
སོ། །འོ་ན་ཡི་དམ་དེ་བདག་ལ་བསྟན་པར་ཞུ་ཞུས་པས། རྗེ་བཙུན་ལ་ཞུ་ཡིས་གསུངས་
ནས་ཞུས་པས། ཁྱོད་སོ་སྐྱེ་ཡིན་ཅིང་དང་པོར་ཐེག་ཆེན་ལ་བསྐུར་བ་བཏབས་པས། །ཚེ་
འདི་ལ་མཐོང་ལམ་སྐྱེ་བའི་སྐལ་བ་མེད་ཀྱིས། སྒྲིབ་པ་སྦྱང་བར་བྱ་བའི་ཕྱིར་ཐེག་ཆེན་གྱི་
མདོ་འགྲེལ་མང་དུ་རྩོམས། གཙུག་ཏོར་རྣམ་རྒྱལ་ཐོན། ཕྱི་མ་ལ་མཇལ་བར་གསུངས་
བས། དེ་ནས་གཅེན་ལ་ལྷག་པར་ཡང་དད་དེ། རྗེ་བཙུན་གྱིས་གསུང་བཞིན་དུ་སྒྲུབས་
སོ། །འོ་ན་སློབ་དཔོན་དབྱིག་གཉེན་གྱིས་དང་པོ་ཐེག་ཆེན་ལ་བསྐུར་བ་ཇི་ལྟར་བཏབ་སྙམ་
~8~

མཛོད་ཉི་མའི་དཀྱིལ་འཁོར།
ན། སློབ་དཔོན་དབྱིག་གཉེན་ཉིད་སློབ་དཔོན་འདུས་བཟང་གི་དྲུང་དུ་ཤིན་ཏུ་མཁས་པར་
བསླབ་ནས་དང་པོར་ན་ལེན་དྲར་བྱོན་པས། གཅེན་གྱིས་བསྟན་བཅོས་མང་དུ་བརྩམས་
པ་གསན་པས། སློབ་དཔོན་ཉིད་ཀྱིས། ཀྱེ་མ་ཐོགས་མེད་ནགས་སུ་ལོ། །བཅུ་གཉིས་བར་
དུ་ཏིང་འཛིན་སྒྲུབ། །ཏིང་འཛིན་མ་སྒྲུབ་གླང་ཆེན་གྱི། །རྒྱབ་ཁལ་ལོངས་པའི་གྲུབ་མཐའ་
བརྩམས། ཞེས་ཐེག་ཆེན་གྱི་ཆོས་དང་གང་ཟག་གཉིས་ཀ་བླ་སྟིངས་པ། གཅེན་གྱི་གསན་
ནས། ལོག་སྒྲུབ་དོན་མིན་པར་འགྱུར་བ་མཁྱེན་ནས། མ་བཟོད་དེ། དེ་བཟློག་པའི་ཕྱིར།
སློབ་མ་དགེ་ཚུལ་གཉིས། ས་བཅུ་པའི་མདོ་དང་། བློ་གྲོས་མི་ཟད་པའི་མདོ་གཉིས་འཛིན་
དུ་བཅུག་ནས། གཅུང་པོ་ཅན་དུ་བཏང་སྟེ་སྲོད་ལ་ས་བཅུ་པའི་མདོ་ཁ་འདོན་དུ་བཏོན་པས།
སློབ་དཔོན་དབྱིག་གཉེན་གྱིས་གསན་ཏེ། སྲོད་ལ་ཐེག་ཆེན་འདི་རྒྱུ་བཟང་ལ་འབྲས་བུ་ཁ་
གཡལ་བ་འདྲ་སྙམ་དུ་དགོངས། ཐོ་རངས་བློ་གྲོས་མི་ཟད་པ་བསྟན་པའི་མདོ་ཁ་འདོན་དུ་
བཏོན་པས། སློབ་དཔོན་གྱིས་གསན་ཏེ། ཐེག་ཆེན་འདི་རྒྱུ་འབྲས་གཉིས་ཀ་བཟང་བར་
འདུག་པ་ལ་ངས་བསྐུར་བ་བཏབ་སྙམ་དུ་འགྱོད་པ་ཆེན་པོ་སྐྱེས་ཏེ་སློབ་དཔོན་འཕགས་པ་
ཐོགས་མེད་ཀྱི་དྲུང་དུ་བྱོན་ཏེ། དེས་ཀྱང་དགྱེས་བཞིན་དུ་རྗེས་སུ་བཟུང་བ་ཡིན་ནོ། །
མདོར་ན་སློབ་དཔོན་དབྱིག་གཉེན་ནི་རིགས་མཆོག་ཏུ་གྱུར་པ་བྲམ་ཟེའི་རིགས་ལས་རབ་
ཏུ་བྱུང་བའི་དགེ་སློང་། སྐྱེ་བ་ལྔ་བརྒྱར་པཎྚི་ཏར་གྱུར༌། འབུམ་སྡེ་དགུ་བཅུ་རྩ་དགུའམ་
བརྒྱད་ཅུའི་དོན་རྟོགས་ཤིང་ཐུགས་ལ་མངའ་བའི་སྒོ་ནས་ཞལ་འདོན་དུ་མཛད་པའི་ཤེས་
རབ་ཀྱི་དབྱིག་དང་ལྡན་པ། · བརྩེ་བའི་སྒོ་ནས་བབསྟན་པ་དར་བར་མཛད་པས་འགྲོ་བའི་
གཉེན་དུ་གྱུར་པ་ཡིན་ཏེ། སློབ་དཔོན་སེངྒེ་བཟང་པོའི་ཞལ་སྔ་ནས། འགྲོ་དོན་རྩ་ལག་
དབྱིག་གི་གཉེན། ཞེས་སོགས་དང་། ཇི་སྐད་དུ། བློ་ལྡན་རྣམ་མཆོག་འཇིག་རྟེན་
གྱིས། །སངས་རྒྱས་གཉིས་པ་ལྟར་བརྗོད་གང༌། །འགྲོ་བའི་ཡང་དག་གཉེན་གྱུར་པ། །
དབྱིག་གཉེན་ཞེས་བྱ་དེས་མཛད་དོ། །ཞེས་དང་། སའི་བསྟོད་འགྲེལ་ལས། འཕགས་པ་
~9~

མཛོད་ཉི་མའི་དཀྱིལ་འཁོར།
ཐོགས་མེད་ཐུབ་པ་དཔག་བསམ་ཤིང་གྱུར་ལས། ཚིག་གི་ཡལ་ག་འཁྲུངས་པའི་ཡི་གེ་།མེ་
ཏོག་གི་ཆར་པས་རྣམ་རྒྱན་བློ་གཏེར་གྱུར་པ་དཔལ་ཡོན་ཅན། དེའི་གཅུང་པོ་དཔལ་ལྡན་
དེ་ལ་ཕྱག་འཚལ་ལོ། །ཞེས་སོགས་གསུངས་པའི་ཕྱིར་རོ། ། ༈ གསུམ་པ་ལ་གཉིས།
སློབ་དཔོན་འཕགས་པ་ཐོགས་མེད་ཀྱིས་བསྟན་བཅོས་མཛད་ཚུལ་དང་། སློབ་དཔོན་
དབྱིག་གཉེན་གྱིས་བསྟན་བཅོས་མཛད་ཚུལ་ལོ།། །། དང་པོ་ནི་། སློབ་དཔོན་ཉིད་རྗེ་བཙུན་
གྱི་རྫུ་འཕྲུལ་ལ་བརྟེན་ནས་དགའ་ལྡན་དུ་བྱོན་ཏེ། །དེར་ལྷའི་དྲོ་སྐད་གཅིག་གམ་མི་ལོ་ལྔ་
བཅུའི་བར་དུ་རྗེ་བཙུན་ལ། ཐེག་པ་ཆེན་པོའི་ཚོས་མངོན་པའི་མདོ་སྟོང་ཕྲག་བརྒྱ་པ་
སོགས་ཐེག་ཆེན་གྱི་ཆོས་ཀྱི་རྣམ་གྲངས་དུ་མ་དང་། ཐེག་དམན་གྱི་སྡེ་སྣོད་ཀྱང་མཐའ་
དག་པར་གསན་ནས་ཐུགས་སུ་ཆུད་པར་མཛད་དེ། སྤྱིར་ཐེག་པ་ཆེ་ཆུང་གི་དགོངས་
འགྲེལ་གྱི་བསྟན་བཅོས་དུ་མ་མཛད་ཅིང༌། ཁྱད་པར་དུ་ཐེག་པ་ཆེན་པོའི་ཆོས་མངོན་པའི་
དགོངས་པ་འགྲེལ་པ་ཐེག་བསྡུས་དང༌། །ཐུན་མོངས་དང་ཐུན་མོངས་མིན་པའི་སྡེ་སྣོད་ཀྱི་
དགོངས་འགྲེལ་ས་སྡེ་ལྔ་སོགས་དང༌། །དེ་དག་གི་དོན་བསྡུས་ནས་རིགས་ཅན་གསུམ་ཀའི་
ལམ་འབྲས་བུ་དང་བཅས་པ་གཏན་ལ་འབེབས་པ་དམ་པའི་ཆོས་མངོན་པ་ཀུན་ལས་བཏུས་
པ་མཛད་དོ། །འདི་དག་ནི་གཙོ་བོར་ཆེད་དུ་བྱ་བའི་གདུལ་བྱ་སློབ་དཔོན་དབྱིག་གཉེན་
སོགས་རྗེས་སུ་བཟུང་བའི་ཆེད་དུ་དེ་དག་གི་བསམ་ངོ་དང་བསྟན་ནས་གསུངས་པ་ཡིན་
གྱི། སློབ་དཔོན་འཕགས་པ་ཐོགས་མེད་རང་ཉིད་ཀྱི་དགོངས་པ་མཐར་ཐུག་པ་གཏན་ལ་
འབེབས་པ་ལ། ཐེག་ཆེན་རྒྱུད་བླའི་འགྲེལ་ཆེན་མཛད་པ་ཡིན་ཏེ། རྣམ་བཤད་སྙིང་པོ་རྒྱན་
ལས། སྐུ་མཆེད་གཉིས་ལྟ་བ་མཚུངས་པར་སྨྲ་བས་ནི་ཐེག་པ་ཆེན་པོ་རྒྱུད་བླ་མའི་བསྟན་
བཅོས་ཀྱི་འགྲེལ་པ་ལ་ཞིབ་ཏུ་བསམ་པར་བྱ་བ་ཁོ་ནའོ། །ཞེས་གསུངས་པའི་ཕྱིར། གཉིས་
པ་སློབ་དཔོན་དབྱིག་གཉེན་གྱིས་བསྟན་བཅོས་མཛད་ཚུལ་ནི། །འཛམ་གླིང་གི་རྒྱན་དུ་
གྱུར་པ་སངས་རྒྱས་གཉིས་པ་ལྟར་གྲགས་པའི་སློབ་དཔོན་དེས་བཀའ་དང་པོ་བདེན་
~10~

མཛོད་ཉི་མའི་དཀྱིལ་འཁོར།
བཞིའི་ཆོས་འཁོར་དང༌། ཆོས་མངོན་པ་སྡེ་བདུན། བྱེ་བྲག་བཤད་མཛོད་རྣམས་ཀྱི་
དགོངས་པ་གཙོ་བོར་འགྲེལ་པ་ལ།།བརྗོད་བྱ་གཞི་ལྔ་བརྗོད་བྱེད་གནས་བརྒྱད་ཀྱི་སྒོ་ནས་
སྟོན་པ་ཆོས་མངོན་པ་མཛོད་རྩ་འགྲེལ། བར་པ་མཚན་ཉིད་མེད་པའི་ཆོས་འཁོར་གྱི་
དགོངས་པ་སེམས་ཙམ་དུ་འགྲེལ་བ་ཉི་ཁྲིའི་གཞུང་འགྲེལ་ཐ་མ་ལེགས་པར་རྣམ་པར་ཕྱེ་
བའི་ཆོས་འཁོར་གྱི་དགོངས་པ་སེམས་ཙམ་དུ་འགྲེལ་པ་ལ་པྲ་ཀ་ར་ཎ་སྡེ་བརྒྱད་མཛད་
ཅིང་གཞན་ཡང་ས་བཅུའི་མདོ་འགྲེལ། བློ་གྲོས་མི་ཟད་པ་བསྟན་པའི་མདོ་འགྲེལ། ག་ཡ་གོ་་
རིའི་མདོ་འགྲེལ། སྒོ་དྲུག་པའི་གཟུངས་དང༌། ཆོས་བཞི་པའི་མདོ་དང་། རྟེན་འབྲེལ་གྱི་
མདོ་ལ་སོགས་པའི་མདོ་འགྲེལ་མང་པོ་མཛད་ཅིང་། ཆོས་མངོན་པ་མཛོད་ཀྱི་རྩ་བ་ལ་བམ་
པོ་གཉིས་ཡོད། དེའི་རང་འགྲེལ་ལ་བམ་པོ་སུམ་ཅུ་རྩ་གཉིས་ཡོད། དེའི་འགྲེལ་བཤད་ཡོད་
ཚུལ་ནི། སློབ་དཔོན་རྒྱལ་པོའི་སྲས་གྲགས་པའི་བཤེས་གཉེན་གྱིས་མཛད་པའི་འགྲེལ་
བཤད་དོན་གསལ་ཞེས་བྱ་བ་བམ་པོ་དྲུག་ཅུ་པ་གཅིག །སློབ་དཔོན་གང་སྤེལ་གྱིས་མཛད་
པའི་འགྲེལ་བཤད་མཚན་ཉིད་ཀྱི་རྗེས་སུ་འབྲངས་པ་ཞེས་བྱ་བ་བམ་པོ་དྲུག་ཅུ་པ་གཅིག །
སློབ་དཔོན་ཕྱོགས་ཀྱི་གླང་པོས་མཛད་པའི་འགྲེལ་བཤད་གནད་ཀྱི་སྒྲོན་མ་ཞེས་བྱ་པ་
གཅིག །སློབ་དཔོན་བློ་བརྟན་གྱིས་མཛད་པའི་མཛོད་ཀྱི་འགྲེལ་པ་གནམ་ལྕགས་ཐོག་ཟེར་
ཞེས་བྱ་བ་གཅིག །སློབ་དཔོན་འདུས་བཟང་གི་མཛད་པའི་འགྲེལ་པ་མདོ་དང་མཐུན་པ་
ཞེས་བྱ་བ་བམ་པོ་བཅོ་ལྔ་པ་ཞེས་བྱ་བ་གཅིག །འདི་མཛོད་རྩ་བ་རྐྱང་པའི་འགྲེལ་པ་ཡིན།
པལ་པོ་ཞི་གནས་ལྷ་ཞེས་བྱ་བས་མཛད་པའི་ཆོས་མངོན་པའི་མཛོད་ལ་ཉེ་བར་འཁོ་བ་
ཞེས་བྱ་བ་གཅིག །སློབ་དཔོན་ཤནྟི་པས་མཛད་པའི་མཛོད་འགྲེལ་བམ་པོ་བཅུ་བཞི་པ་
གཅིག །མཛོད་ཀྱི་བཤད་ཐབས་བསྡུས་པ་ཞེས་བྱ་བ་བམ་པོ་བཅུ་པ་གཅིག །ཆོས་མངོན་
པ་ལ་འཇུག་པ་ཞེས་བྱ་བ་བམ་པོ་གཉིས་དང་ཤོ་ལོ་ཀ་ལྔ་བཅུ་པ་གཅིག་རྣམས་ཡོད་དོ། །
རང་འགྲེལ་གང་སྤེལ་གྱི་འགྲེལ་པ་རྒྱལ་པོའི་སྲས་ཀྱི་འགྲེལ་པ་སློབ་དཔོན་ཕྱོགས་གླང་
~11~

མཛོད་ཉི་མའི་དཀྱིལ་འཁོར།
གིས་མཛད་པ་སྟེ་བཞི་ལ་མཛོད་ཀྱི་འགྲེལ་ཆེན་བཞིར་གྲགས་སོ། །སློབ་དཔོན་དབྱིག་
གཉེན་དེ་ལ་རང་ལས་མཁས་པར་གྲགས་པའི་སློབ་མ་པཞི་བྱོན་པའི་སྒོ་ནས་བསམ་གྱིས་
མི་ཁྱབ་པའི་འཕྲིན་ལས་དང་ལྡན་ཏེ། མངོན་པ་རང་ལས་མཁས་པ་སློབ་དཔོན་བློ་བརྟན།
འདུལ་བ་རང་ལས་མཁས་པ་སློབ་དཔོན་ཡོན་ཏན་འོད། ཚད་མ་རང་ལས་མཁས་པ་
ཕྱོགས་ཀྱི་གླང་པོ། ཕར་ཕྱིན་རང་ལས་མཁས་པ་སློབ་དཔོན་འཕགས་པ་གྲོལ་སྡེ་བཞི་བྱོན་
པའི་ཕྱིར། སློབ་དཔོན་བློ་བརྟན་དེ་ཡོན་ཏན་ཁྱད་པར་དང་ལྡན་ཏེ། སློབ་དཔོན་དབྱིག་
གཉེན་ལས་ཡི་གེའི་ཕྱི་མོ་ནས་རིག་པའི་གནས་མཐའ་དག་ལ་མཁས་པར་བསླབས། རྗེ་
བཙུན་སྒྲོལ་མས་ཞལ་དངོས་སུ་བསྟེན་པའི་སྒོ་ནས་རྗེས་སུ་བཟུང་། མདོ་སྡེ་དཀོན་མཆོག་
བརྩེགས་པའི་ལེའུ་བཞི་ཅུ་ཞེ་དགུ་ཡན་ཆད་ཐུགས་ལ་མངའ། མཁས་པའི་གྲགས་པས་
ཕྱོགས་ཀུན་ཏུ་ཁྱབ་པར་མཛད་པའི་ཕྱིར། སློབ་དཔོན་འདིའི་དངོས་ཀྱི་སློབ་མ་གང་སྤེལ།
དེའི་སློབ་མ་ཛི་ན་མི་ཏྲ་དང་ཤི་ལེནྡྲ་བོ་དྷི་ལ་སོགས་པ་ཡིན་ནོ། །སློབ་དཔོན་ཡོན་ཏན་འོད་
ཡོན་ཏན་བསམ་གྱིས་མི་ཁྱབ་པ་དང་ལྡན་ཏེ། རྒྱ་ཆེར་འགྲེལ་ལས། འཕགས་པ་གཞི་
ཐམས་ཅད་ཡོད་པར་སྨྲ་བའི་འདུལ་བ་འཛིན་པ་ཆེན་པོ་བྲམ་ཟེའི་སློབ་དཔོན་བཙུན་པ་ཡོན་
ཏན་འོད་བདག་དང་གཞན་གྱི་གྲུབ་པའི་མཐའ་རྒྱ་མཚོའི་ཕ་རོལ་བདེ་བར་
གཤེགས་པའི་ཆོས་འདུལ་བ་བདུད་རྩིའི་ཉིང་ཁུས་ཤེས་རབ་ཀྱི་དབང་པོ་རྒྱས་པ། །དེ་
བཞིན་གཤེགས་པའི་བཀའ་དམ་པ་ནན་ཏན་སྙིང་པོར་སྒྲུབ་པ། ཞེས་གསུངས་པ་ལྟར་གྱི་
ཡོན་ཏན་དང་ལྡན་པའི་ཕྱིར། ཁ་ཅིག་ན་རེ། སློབ་དཔོན་འདིའི་དངོས་ཀྱི་སློབ་མ་སློབ་དཔོན་
ཤཱཀྱ་འོད་ཡིན་ཟེར་ན། མི་བདེན་ཏེ། འོད་ལྡན་ལས། བདག་གི་མཁན་པོ་མ་ག་རྡར་གནས་
རྒྱན་དུ་གྱུར་པ་གྲགས་ཐོབ་པ། བསོད་ནམས་གྲགས་པ་ལས་ནི་བདག་གིས་མཉེན་ནས་
རང་གི་འདུལ་བའི་ཆོ་ག་ཡིས། རྣམ་པར་བཤད་འདི་གསུམ་རིག་རྣམས་ཀྱི་བཤད་པའི་
ཕྱོགས་ཀྱི་གཞི་མཛད་བསྟན་པ་ཡིན། ཞེས་དང་། བླ་མ་དང་ནི་རིང་ན་བཞུགས་པ་གྲགས་
~12~

མཛོད་ཉི་མའི་དཀྱིལ་འཁོར།
པས་རྣམ་པར་བྱང་བ་ཞི་བ་འོད་ཀྱི་བདག་དྲན་པས། དགོངས་པ་མཛད་བར་འགྱུར་གཅིག་
སྙམས་ནས་བདག་གིས་འགྲེལ་པ་དོན་གསལ་བྱས་པ་ཡིན། ཞེས་སློབ་དཔོན་ཤཱཀྱ་འོད་ནི།
བསོད་ནམས་གྲགས་དང་། ཞི་བ་འོད་ཀྱི་སློབ་མར་བཤད་པར་བུ་སྟོན་གསུང་ངོ་། །སློབ་
དཔོན་ཤཱཀྱ་བཤེས་གཉེན་སློབ་དཔོན་ཤཱཀྱ་འོད་ཀྱི་སློབ་མ་ཡིན་ནོ། །ཁ་ཅིག་ན་རེ། སློབ་
དཔོན་འདུལ་བ་པ་ཆོས་ཀྱི་བཤེས་གཉེན་སློབ་དཔོན་ཡོན་ཏན་འོད་ཀྱི་དངོས་ཀྱི་སློབ་མ་
ཡིན་ཟེར། །སློབ་དཔོན་ཕྱོགས་ཀྱི་གླང་པོ་ཡང་ཡོན་ཏན་བསམ་གྱིས་མི་ཁྱབ་པ་དང་ལྡན་
ཏེ། རིགས་མཆོག་ཏུ་འགྱུར་པ་བྲམ་ཟེའི་རིགས། སྡེ་པ་གནས་མ་བུ་པའི་སྡེ་པའི་མཁན་ཕོ་
ཞིག་ལས་རབ་ཏུ་བྱུང་སྟེ། སྒྲ་ལ་སོགས་པ་ཐ་སྙད་ཀྱི་གཙུག་ལག་ལ་ལེགས་པར་སྦྱངས་
ཤིང་། སློབ་དཔོན་དབྱིག་གཉེན་གྱི་དྲུང་དུ་བྱོན་ཏེ། ཐེག་པ་གསུམ་ལ་མཁས་པར་སྦྱངས།
ཁྱད་པར་རྣམ་རིག་པའི་གྲུབ་མཐའ་དང་། ཚད་མ་ལ་མཁས་པར་འགྱུར་པ། མགོན་པོ་
འཇམ་དཔལ་དབྱངས་ཀྱིས་དངོས་སུ་རྗེས་སུ་བཟུང་བ། སྙིང་རྗེ་ཆེན་པོའི་གཞན་དབང་དུ་
འགྱུར་པ། དངོས་སྟོབས་རིགས་པའི་སྒོ་ནས་མུ་སྟེགས་མ་ལུས་པ་ཚར་བཅད་དེ། རྒྱལ་
བའི་བསྟན་པ་རྒྱས་པར་མཛད་པའི་ཕྱིར་ཏེ། ཚད་མ་རྣམ་ངེས་ལས། གང་ལ་འཕགས་པ་
ཉིད་བྱོན་རྗེས་བཟུང་དེ་ནི་དཔལ་ལྡན་དྲི་མེད་བློ་མངའ་སྟེ། ཞེས་སོགས་གསུངས་པའི་
ཕྱིར་རོ། །སློབ་དཔོན་འདིས་དམིགས་པ་བརྟགས་པ་ལ་སོགས་པའི་ཚད་མའི་བསྟན་
བཅོས་ཐོར་བུ་བརྒྱ་རྩ་བརྒྱད་བརྩམས། དེ་དག་ཀྱང་བརྗོད་བྱ་འཐོར་བ་ལྟ་བུར་གྱུར་ནས།
ཕྱོགས་གཅིག་ཏུ་བསྡུས་པ་ཚད་མའི་མདོ་ཀུན་ལས་བཏུས་པ། རང་འགྲེལ་དང་བཅས་པ་
མཛད་དོ། །སློབ་དཔོན་འདིའི་དངོས་ཀྱི་སློབ་མ། སློབ་དཔོན་དབང་ཕྱུག་སྡེ། དེའི་དངོས་ཀྱི་
སློབ་མ་སློབ་དཔོན་དཔལ་ལྡན་ཆོས་ཀྱི་གྲགས་པ་འདི་ཡང་བྲམ་ཟེའི་རིགས་ཡིན་ཞིང་།
སློབ་དཔོན་འདིས་བསམ་བཞིན་དུ་སྐུའི་སྐྱེ་བ་བཞེས་པའི་སྒོ་ནས་སྤྱིར་རྒྱལ་བའི་གསུང་
རབ་མ་ལུས་པ་དང་ཁྱད་པར་དུ་སློབ་དཔོན་ཕྱོགས་ཀྱི་གླང་པོའི་དགོངས་པ་གསལ་བར་བྱ་
~13~

མཛོད་ཉི་མའི་དཀྱིལ་འཁོར།
པའི་ཕྱིར་དུ་ཚད་མའི་བསྟན་བཅོས་ཆེན་པོ་སྡེ་བདུན་མཛད་དེ། རང་གི་སྟོན་པ་དང་བསྟ ལ་
སྐྱོན་མེད་པར་དངོས་སྟོབས་ཀྱི་རིགས་པས་སྒྲུབས། ཐར་པ་དང་ཐམས་ཅད་མཁྱེན་པ་ལམ་
ཕྱིན་ཅི་མ་ལོག་པར་གསལ་བར་མཛད་དོ། །དེའི་དངོས་སློབ་སློབ་དཔོན་ལྷ་དབང་བློ་དེའི་
དངོས་སློབ་སློབ་དཔོན་ཤཱཀྱ་བློ་ཡིན་ནོ། །སློབ་དཔོན་འཕགས་པ་གྲོལ་སྡེ་ཡང་བསམ་
གྱིས་མི་ཁྱབ་པའི་ཡོན་ཏན་དང་ལྡན་ཏེ། སྡེ་པ་བཅོ་བརྒྱད་ཀྱི་ནང་ནས་ཀུ་རུ་ཀུ་ལུ་ས་ལའི་
སྡེ་བ། རིགས་རུས་ཕུན་སུམ་ཚོགས་པ་སློབ་དཔོན་སངས་རྒྱས་འབངས་ཀྱི་དབོན་པོ།
ཡོན་ཏན་ཁྱད་པར་ཅན་ས་རབ་ཏུ་དགའ་བ་ཐོབ་པའི་སྒོ་ནས། སངས་རྒྱས་ལས་ཆོས་
དངོས་སུ་གསན་པའི་སྐྱེས་བུ་ཡིན་པའི་ཕྱིར་རོ། །འགྲེལ་པ་དོན་གསལ་ལས། འཕགས་
པའི་ཁོངས་སུ་གཏོགས་པ་ཡི། །རྣམ་པར་གྲོལ་པ་ཞེས་བྱ། ཞེས་གསུངས། སློབ་དཔོན་
འདིས་ཉིས་ཁྲི་སྣང་བ་མཛད་ཅིང་། འདིའི་དངོས་སློབ་བཙུན་པ་རྣམ་པར་གྲོལ་བའི་སྡེས། ཉི་
ཁྲིའི་རྣམ་འགྲེལ་མཛད། སློབ་དཔོན་སེངྒེ་བཟང་པོམ་ཉིས་ཁྲི་བསྡུས་དོན་ལེ་བརྒྱད་མ།
བརྒྱད་སྟོང་འགྲེལ་ཆེན་རྒྱན་སྣང་། བསྡུད་འགྲེལ་རྟོགས་སླ། འགྲེལ་པ་དོན་གསལ་རྣམས་
མཛད་དོ། །བཞི་པ་མདོ་དང་བསྟན་བཅོས་ཀྱི་བཤད་ཐབས་ཀྱི་ཡན་ལག་བཤད་པ་ནི།
སྤྱིར་མདོ་དོན་འཆད་འདོད་པའི་བསྟན་བཅོས་བརྩོམས་པ་རྣམས་ཀྱིས་བཤད་ཐབས་ཡན་
ལག་ལྔའི་སྒོ་ནས་བཤད་པར་བྱེད་རིགས་ཏེ། སློབ་དཔོན་དབྱིག་གཉེན་གྱི་རྣམ་བཤད་
རིགས་པར། གང་དག་བདག་པས་བློ་ཆུང་བ། །མདོ་རྣམས་འཆད་འདོད་དེ་དག་ལ། །དེ་ལ་
ཕན་པར་བྱ་བའི་ཕྱིར། །མན་ངག་ཅུང་ཟད་བསྟན་པར་བྱ། །ཞེས་དང་འདིར་སྨྲས་པ། མདོ་
དོན་སྨྲ་བ་དག་གིས་ནི། །དགོས་པ་བསྡུས་པའི་དོན་བཅས་དང༌། །ཚིག་དོན་བཅས་དང་
མཚམས་སྦྱར་བཅས། །བརྒལ་ལན་བཅས་པར་བསྙད་པར་བྱ། ཞེས་གསུངས། བཤད་
ཐབས་ཡན་ལག་ལྔའི་སྒོ་ནས་མདོ་དོན་བཤད་པ་ལ་དགོས་པ་དང་རྒྱུ་མཚན་གཉིས་ཀ་
ཡོད་དེ། དེ་ཉིད་ལས། འདིར་སྨྲས་པ། མདོ་དོན་ཆེ་བ་ཉིད་ཐོས་ནས། ཉན་པ་དང་ནི་འཛིན་
-14~

མཛོད་ཉི་མའི་དཀྱིལ་འཁོར།
པ་ལ། །ཉན་པ་པོ་ནི་གུས་བྱེད་པ། །ཐོག་མར་དགོས་པ་བརྗོད་པར་བྱ། །དེ་གྲུབ་དེ་ནི་
བསྡུས་དོན་ལས། བསྡུས་པའི་དོན་ནི་ཚིག་དོན་ལས། གོ་རིམ་རིག་པ་སྔ་ཕྱི་དག །མི་
འགལ་བ་ནི་གཉིས་ལས་སོ། །ཞེས་གསུངས་སོ། །དེའི་དོན་ནི་གདུལ་བྱ་དང་པོར་འཇུག་
པའི་ཕྱིར་དགོས་དོན། དགོས་དོན་དེ་རྟོགས་པའི་ཐབས་སུ་བསྡུས་དོན། བསྡུས་དོན་དེ་
རྟོགས་པའི་ཐབས་སུ་ཚིག་དོན། སྔ་ཕྱི་འགལ་བ་སྤངས་པའི་ཕྱིར་འཚམས་སྦྱར། རིགས་
པ་དང་འགལ་བ་སྤང་པའི་ཕྱིར་དུ་འགལ་ལན་གྱི་སྒོ་ནས་བསྙད་དོ། །ཞེས་པའོ། བྱེ་བྲག་
ཏུ་ཆོས་མངོན་པ་ཀུན་ལས་བཏུས་ཀྱིས་ཆོས་མངོན་པའི་མདོ་འཆད་པའི་བཤད་ཐབས་
ཀྱི་ཡན་ལག་ལྔ་ལས། དང་པོ་དགོས་དོན་ནི། དངོས་སུ་འདི་ལ་བརྟེན་ནས་འདིའི་བརྗོད་བྱ་
རྟོགས་པ་ཡིན་ཅིང་། རྒྱས་པར་ན། འདིའི་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་
ཅན་རྣམས་ཐེག་པ་གསུམ་ཀའི་ལམ་ལ་མཁས་པར་བྱ་བ་དང་། ཕལ་པའི་གདུལ་བྱ་ཉན་
རང་གི་རིགས་ཅན་རྣམས་ཀྱང་འདི་ལ་བསླབ་པས་རང་རང་གི་ལམ་ལ་མཁས་པར་བྱ་བ་
དང་། ཐེག་ཆེན་གྱི་སྡེ་སྣོད་ལ་མ་རྟོགས་ལོག་རྟོག་ཐེ་ཚོམ་ཟ་བའི་སྒོ་ནས་དེ་ཉིད་ལ་ཐོས་
བསམ་གྱིས་མ་ཞུགས་པ་རྣམས་ལ། ཆོས་རྣམས་ཀྱི་རང་དང་སྤྱིའི་མཚན་ཉིད་མ་ནོར་བར་
བསྟན་ནས་ཐེག་ཆེན་ལ་ཞུགས་པ་དང༌། ཞུགས་སུ་ཟིན་ཀྱང་མགོ་རྨོངས་པ་རྣམས་ལ་ཕན་
གདགས་པ་དང་། དྲང་དོན་གྱི་མདོ་སྡེ་ལ་སྒྲ་ཇི་བཞིན་དུ་འཛིན་པ་བཀག་ནས་སྐྲག་པ་སྤང་
བ་དང་། དབང་པོ་རྣོན་པོའི་ངོར་མདོར་བསྡུས་ཏེ་བསྟན་པ་དང་། དབང་པོ་རྟུལ་པོ་རྣམས་
ལ་དོན་རེ་རེ་ཡང་རབ་ཏུ་དབྱེ་བ་མཐའ་ཡས་པས་བཤད་པ་དང་། མདོ་སྡེ་ཉམས་པ་རྣམས་
གསོ་བ་དང་། མ་ཉམས་པ་རྣམས་རྒྱས་པ་དང༌། ཁྱད་པར་དུ་ཕུང་ཁམས་སྐྱེ་མཆེད་ལ་
སོགས་པ་བསམ་བྱའི་གནས་རྣམས་ལ་མཁས་པར་བྱ་བ་ལ་བརྟེན་ནས། ཡིད་ལ་བྱེད་
པའི་ཕན་ཡོན་དང་། འབེལ་པའི་གཏམ་གྱིས་གཏན་ལ་འབེབས་པའི་ཕན་ཡོན་གཉིས་
ཐོབ་པ་རྣམས་ཡིན་ནོ། །གཉིས་པ་བསྟན་བཅོས་དེས་མདོ་འཆད་པའི་བསྡུས་དོན་ནི་དྲུག་
~15~

མཛོད་ཉི་མའི་དཀྱིལ་འཁོར།
ཏུ་ཡོད་དེ། ཡོངས་སུ་ཤེས་པར་བྱ་བའི་དངོས་པོ། ཡོངས་སུ་ཤེས་པར་བྱ་བའི་
དོན། །ཡོངས་སུ་ཤེས་པའི་རྒྱུ། ཡོངས་སུ་ཤེས་པ། ཡོངས་སུ་ཤེས་པའི་འབྲས་བུ། དེ་རབ་
ཏུ་རིག་པ་རྣམས་སུ་འདུས་པའི་ཕྱིར་ཏེ། དང་པོ་གཉིས་ཀྱིས་ལམ་གྱི་དམིགས་ཡུལ་གཙོ་
བོར་བསྟན། བར་པ་གཉིས་ཀྱིས་སྤྱོད་པ་ཉམས་ལེན་གྱི་ངོ་བོ་བསྟན། ཐ་མ་གཉིས་ཀྱིས་
སྤངས་པ་དང་རྟོགས་པས་བསྡུས་པའི་འབྲས་བུ་བསྟན་པའི་ཕྱིར་ཏེ། དེ་ཡང་། དང་པོ་ནི།
མཚན་ཉིད་ཀུན་ལས་བཏུས་པས་བསྟན་པའི་ཕུང་ཁམས་སྐྱེ་མཆེད་ཀྱི་ཆོས་སོགས་ལྔའོ། །
གཉིས་པ་ནི། བདེན་པ་རྣམ་ངེས་ཀྱིས་བསྟན་པའི་འཕགས་པའི་བདེན་པ་བཞིའོ། །གསུམ་
པ་ནི། རྣམ་པར་ངེས་པ་ཀུན་ལས་བཏུས་པ་ཞེས་པ། ཀུན་ལས་བཏུས་ཀྱི་ལེའུ་ཕྱི་མ་བཞི་
ཕྱོགས་གཅིག་ཏུ་བསྡུས་པའི་མིང་ཡིན་པས་དེས་བསྟན་པའི་དབང་པོའི་སྒོ་སྡོམ་པ། ཟས་
ཀྱི་ཚོད་རིག་པ། ལྷག་པའི་ཚུལ་ཁྲིམས་སོགས་སོ། །བཞི་པ་ནི། དེས་བསྟན་པའི་བྱང་
ཕྱོགས་སོ་བདུན་སོགས་སོ། །ལྔ་པ་ནི། དེས་བསྟན་པའི་འགོག་བདེན་སོགས་སོ། །དྲུག་པ་
ནི། དེས་བསྟན་པའི་ཟད་མི་སྐྱེ་ཤེས་པའི་ཡེ་ཤེས་དང་རྣམ་གྲོལ་གྱི་ཕུང་པོ་ལྔའོ། །བྱེ་བྲག་
ཏུ་ཐོབ་པ་རྣམས་ངེས་ཀྱིས་ཐོབ་བྱེད་ཀྱི་གང་ཟག་དང་ཐོབ་བྱའི་ཆོས་སྦྱར་ཏེ་བསྟན་ལ།
ཐོབ་པའི་ཡོན་ཏན་ཁྱད་པར་ཅན་དག་འབེལ་པའི་གཏམ་ནི་ཡོངས་སུ་ཤེས་པའི་འབྲས་བུའི་
ནང་དུ་འདུས་སོ། ་།ཡང་མཚན་ཉིད་ཀུན་ལས་བཏུས་པས་ཤེས་བྱ་ཇི་སྙེད་པ་གཙོ་བོར་
བསྟན། བདེན་པ་རྣམ་ངེས་ཀྱིས་ཇི་ལྟ་བ་གཙོ་བོར་སྟོན། ཆོས་རྣམ་ངེས་ཀྱིས་ཇི་ལྟ་བ་དང་
ཇི་སྙེད་པ་རྣམས་རྟོགས་པར་བྱ་བའི་ཐབས་གསུང་རབ་ཡན་ལག་བཅུ་གཉིས། དེ་སྡེ་སྣོད་
གསུམ་དུ་འདུས་པའི་རྒྱུ་མཚན་སོགས་དང༌། དེ་ལ་བརྟེན་ནས་ཐོས་བསམ་སྒོམ་གསུམ་
གྱི་ཤེས་རབ་འཇུག་ཚུལ་་དང་། ཤིན་ཏུ་རྒྱས་པའི་སྡེ་སྣོད་ནི་གཙོ་བོ་ཡིན་པས་བྱེ་བྲག་ཏུ་
ཕྱེ་ནས་གཙོ་བོར་བསྟན།. ཕོབ་པ་རྣམ་ངེས་ཀྱིས་ཇི་ལྟ་བ་དང་ཇི་སྙེད་པ་གསུང་རབ་ལ་
བརྟེན་ནས་རྟོགས་པར་བྱེད་པའི་རྟེན་གྱི་གང་ཆག་གི་རབ་དབྱེ། དེ་ལ་མངོན་རྟོགས་ཇི་ལྟར་
~16~

མཛོད་ཉི་མའི་དཀྱིལ་འཁོར།
སྐྱེས་པའི་རིམ་པ། ཐེག་པ་ཆེན་པོའི་གང་ཟག་དང་དེའི་བགྲོད་པར་བྱ་བའི་ལམ་གཙོ་བོ་
ཡིན་པས་བྱེ་བྲག་ཏུ་ཕྱེ་ནས་གཙོ་བོར་སྟོན། འབེལ་གཏམ་རྣམ་ངེས་ཀྱིས་གཞི་ལམ་འབྲས་
བུ་དེ་དག་ཇི་ལྟར་གཏན་ལ་འབེབས་པའི་ཚུལ་གཙོ་བོར་པསྟན་ལ་མདོར་ན་ཀུན་ལས་བཏུས་
པ་དང་པོ་བཞིས་རང་གི་ཤེས་བྱ་ཇི་ལྟར་ངེས་པའི་ཐབས་ལམ་འབྲས་བུ་དང་བཅས་པ་བསྟན།
ཀུན་ལས་བཏུས་པ་ལྔ་པས་རང་གིས་ངེས་ནས་གདུལ་བྱ་བ།ཞན་རྗེས་སུ་འཛིན་པའི་ཐབས་
བསྟན་ཏོ། ༈ །གསུམ་པ་བསྟན་བཅོས་དེས་མདོ་ཚིག་དོན་གྱི་འཆད་ཚུལ་ནི། ཚིག་གཅིག་
དོན་དུ་མ་ལ་འཇུག་པ། ཕུང་པོ་ཞེས་པ་སྤུངས་པ་དང༌། ཕྲག་པ་གདོང་པོ་ཆ་ཉིད་ལ། །ཞེས་
པ་རྣམས་ལ་འཇུག་པ་དང་། མཐའ་ནི་ཟད་དང་འཇུག་བྱ་དང་། །ཉེ་དང་ཕྱོགས་དང་སྨད་པ་
ལའོ། །ཞེས་སོགས་འཇུག་པ་ལྟ་བུའི་སྒོ་ནས་མིང་གི་རྣམ་གྲངས། མདོར་བསྟན་རྒྱས་
བཤད། གྲངས་ཀྱི་དབྱེ་བ་དང་། གསལ་བའི་དབྱེ་བ་སོགས་ཀྱི་སྒོ་ནས་གཞུང་དོན་བཞིན་
འཆད་དོ། ༈ །བཞི་པ་བསྟན་བཅོས་དེས་མདོ་འཆད་པའི་ཚེ་མཚམས་སྦྱར་བ་ནི། རྣམ་པ་
གཉིས་ཀྱིས་གཟུགས་སུ་ཡོད་པའི་མཚན་ཉིད་དེ། ཞེས་པ་ལྟ་བུ་ཡོངས་སུ་རྟོགས་པའི་
འཚམས་སྦྱར། རེག་པའི་གཟུགས་སུ་ཡོད་པ་དང་ཡུལ་སྤྱད་པས་གཟུགས་སུ་ཡོད་
པའོ། །ཞེས་པ་ལྟ་བུ་དོན་དེ་ཉིད་རྣམ་པར་བཤད་པའི་འཚམས་སྦྱར་དང་། ལག་པའི་འདུས་
ཏེ་རེག་པས་རེག་ན་གཟུགས་སུ་རུང་བ་དང་། ཞེས་པ་ལྟ་བུ་སྔ་མ་རྒྱས་པར་འཆད་པ་སྒྲུབ་
པའི་འཚམས་སྦྱར་ཞེས་སོགས་ཀྱིས་ཤེས་པར་བྱ་ལ། ཡང་སློབ་དཔོན་དབྱིག་གཉེན་གྱིས་
རྣམ་བཤད་རིག་པར་གསུངས་པ་ལྟར། །སྔ་ཕྱི་འགྲེལ་པའི་འཚམས་སྦྱར་བ་ཞེས་བྱ་བ།
དབྱེ་བའི་རྗེས་ལ་གྲངས་ངེས་བཤད་་པ་ལྟ་བུ་དང་། །སྔ་ཕྱི་གོ་རིམ་ངེས་པའི་འཚམས་སྦྱར་
ཞེས་བྱ་བ། གོ་རིམ་ངེས་པའི་རྒྱུ་མཚན་བཤད་པ་ལྟ་བུ་ལ་ཡང་སྦྱར་བར་བྱའོ། ༈ །ལྔ་པ་
བསྟན་བཅོས་དེས་མདོ་འཆད་པའི་བརྒལ་ལན་ནི། དངོས་སུ་དམ་བཅའ་པ་ཡོད་པ་དང་།
ཁོང་ན་གནས་པའི་དོགས་པ་སྐྱེ་བའི་རྒྱུ་མཚན་བཀོད་པ་བརྒལ་པ་ཡིན། དེ་ལ་ཚིག་དང་
~17~

་མའི་དཀྱིལ་འཁོར།
འགལ་བ་སྤང་བ། ལུང་དང་འགལ་བ་སྤང་པ། རིག་པ་དང་འགལ་བ་སྤང་བ། རང་ཚིག་དང་
འགལ་བ་སྤང་པ་སོགས་མཐའ་ཆོད་པར་བཀོད་པ་ལན་ཏེ། དཔེར་ན། བཅོམ་ལྡན་འདས་ཀྱི་
ཉེས་པ་གང་གཟིགས་ནས་ཕུང་པོ་དང་ཁམས་དང་སྐྱེ་མཆེད་རྣམས་་རྣམ་པ་ལྔས་བདག་
གསལ་བར་མཛད་ཅེ་ན། ཞེས་པ་ལྟ་བུ་བརྒལ་བ། འཇིག་ཚོགས་ལ་ལྟ་བས་ཡོངས་སུ་ཟིན་
པའི་ཉེས་པ་ལྔ་གཟིགས་ནས་དེ་མཚན་ཉིད་དང་མི་མཐུན་པའི་ཉེས་པ་དང་། མི་རྟག་པ་ཉིད་
ཀྱི་ཉེས་པ་དང་། རང་དབང་མེད་པའི་ཉེས་པ་དང༌། །ལུས་མེད་པའི་ཉེས་པ་དང་། །སྒྲིམ་མི་
དགོས་པར་ཐར་བར་གྱུར་པའི་ཉེས་པའོ། །ཞེས་སོགས་བཀོད་པ་ལྟ་བུ་ལན་ཡིན་པའི་ཕྱིར།
༈ །ཆོས་མངོན་པ་མཛོད་ཀྱིས། མངོན་པའི་མདོ་འཆད་པའི་བཤད་ཐབས་ཡན་ལག་
ལྔའི་དང་ཕོ་དགོས་དོན་ནི། འདིས་ཐར་པ་དོན་གཉེར་གྱི་ལས་དང་པོ་པ་རྣམས་ལམ་ལ་
འཇུག་པའི་རིམ་པ་ནས། བྱང་ཆུབ་ཀྱི་བར་ལམ་ཆ་ཚང་ལ་མ་ནོར་བར་བསྟན། དེ་ལྟར་
བསླབ་པ་ལ་བརྟེན་ནས་ཉོན་མོངས་སྤངས་ཏེ་འཁོར་བ་ལོག་ཅིང་ཐར་པ་ཐོབ་པ་ཡིན་ནོ།
གཉིས་པ་བསྡུས་དོན་ནི། །འཁོར་བ་བཟློག་པ་ལ་དེའི་རྒྱུ་ནས་བཟློག་དགོས་པས་འཁོར་
བར་འཇུག་ལྡོག་གཉིས་ཀ་བསྟན་ཅིང་། །གྲོལ་བ་ཐོབ་པ་ལ་ཇི་ལྟ་བ་དང་ཇི་སྙེད་པ་གཉིས་
ཀ་ལ་མཁས་དགོས་པས་གནས་དང་པོས་ཆོས་རྣམས་ཀྱི་རང་དང་། སྤྱིའི་མཚན་ཉིད་རྒྱས་
པར་གཏན་ལ་ཕབ་ནས། གནས་གཉིས་པ་ནས་གནས་ལྔ་པའི་བར་གྱིས་འཁོར་བར་འཇུག་
པའི་རིམ་པ་གཙོ་བོར་བསྟན་ཅིང་། དེ་མན་གྱིས་འཁོར་བ་བཟློག་པ་དང་། ཐར་པ་ཐོབ་པར་
བྱེད་པའི་ལམ་རིམ་གཏན་ལ་བབ་བོ། །དེ་ཡང་འཁོར་བར་འཇུག་པ་ལ། །གང་ལ་བརྟེན་
ནས་འཇུག །གང་ཞིག་ཏུ་འཇུག །གང་གི་དབང་གིས་འཇུག་པ་གསུམ་ལས། དང་པོ་ནི།
དབང་པོ་ལ་བརྟེན་ནས་འཇུག་པས། དབང་པོའི་ངོ་བོ། བྱེད་པ་རྣམ་པའི་རབ་དབྱེ། འདུས་
བྱས་ཀྱི་སྐྱེ་ཚུལ་སྐྱེ་མཆེད་རྒྱུ་རྐྱེན་འབྲསབུ་ལ་སོགས་པ་གནས་གཉིས་པས་སྟོན། གཉིས་
པ་ནི། འགྲོ་བ་རིགས་ལྔས་བསྡུས་པའི་འཁོར་བ་པ་རྣམས། ཁམས་གསུམ་གྱི་བསྡུས་པའི་
~18~

མཛོད་ཉི་མའི་དཀྱིལ་འཁོར།
འཁོར་བར་འཇུག་པས་གང་སྐྱེ་བ་སེམས་ཅན་གྱི་འཇིག་རྟེན་དང་། གང་དུ་སྐྱེ་བ་སྣོད་ཀྱི་
འཇིག་རྟེན་རྒྱས་པར་སྟོན་པ་ལ་གནས་གསུམ་པ་གསུངས། གསུམ་པ་ནི། ཟག་པ་དང་
བཅས་པའི་ཐུན་མོངས་དང་ཐུན་མོངས་མིན་པའི་ལས་དང་ཉོན་མོངས་པའི་དབང་གིས་
འཁོར་བར་འཇུག་པས་འཕེན་བྱེད་དང་རྫོགས་བྱེད་ཀྱི་ལས་རྣམས་རྒྱས་པར་གནས་བཞི་
པས་སྟོན་པར་བྱེད། །འགྲུབ་བྱེད་ཀྱི་ཉོན་མོངས་པའི་རྣམ་བཞག་རྒྱས་པར་གནས་ལྔ་པས་
སྟོན་པར་བྱེད་དོ། །འཁོར་བ་བཟློག་པ་ལ། གང་ལ་བརྟེན་ནས་གང་གིས་བཟློག་ན། ཐར་
ལམ་ལྔ་ལ་བརྟེན་ནས། །ལམ་ཞུགས་ཀྱི་གང་ཟག་རྣམས་ཀྱིས་བཟློག་པས། ལམ་དང་གང་
ཟག་གི་རྣམ་བཞག་རྒྱས་པར་སྟོན་པ གནས་དྲུག་པ་གསུངས། སྤངས་པའི་འབྲས་བུ་
ཡོངས་ཤེས་རྒྱས་པར་སྟོན་པ། གནས་བདུན་པ་གསུངས་ཀྱང་། དེར་ཐུན་མོངས་པའི་ཡོན་
ཏན་དང་ཐུན་་མོངས་མིན་པའི་ཡོན་ཏན་གཉིས་གསུངས་པའི་ཐུན་མོངས་བའི་ཡོན་ཏན་
སྙོམས་འཇུག་རྒྱས་པར་སྟོན་པ་ལ་གནས་བརྒྱད་པ་གསུངས་སོ། །སློབ་དཔོན་དབྱིག་
གཉེན་རང་ལུགས་ཀྱི་ཐུན་མོངས་མིན་པའི་གྲུབ་མཐའ་སྟོན་པ་ལ་མཛོད་འགྲེལ་གྱི་གནས་
དགུ་པ་གསུངས་སོ། །གསུམ་པ་ཚིག་དོན་ནི། ཞིབ་པར་གཞུང་དོན་གྱིས་སྒོ་ནས་འཆད་
པའོ། ༈ །བཞི་པ་འཚམས་སྦྱར་ནི། སྔ་མ་ལས་རྒྱུན་ཆགས་སུ་ཕྱི་མ་འབྲེལ་མ་ཆད་པར་
འཆད་པས། ཤིན་ཏུ་གོ་སླའོ། ༈ །ལྔ་པ་བརྒལ་ལན་ལ། བརྒལ་བ་ནི། དོགས་པ་ཁོངས་ན་
གནས་པ་དངོས་སུ་བཀོད་པ་དང་། ལོ་གྲགས་ཟེར་གསུམ་རྣམས་ཕལ་ཆེ་བའོ། །ལན་ནི།
ལུང་རིགས་དང་སྦྱར་ནས་མཐའ་ཆོད་པར་དངོས་སུ་བཀོད་པ་མང་སྟེ་རྟོགས་པར་ནུས་
སོ།· ༈ །དེས་ན་ཚུལ་གནས་ཐོས་དང་བསམ་ལྡན་པས། །བསྒོམ་པ་ལ་ནི་རབ་ཏུ་
སྦྱོར། །ཞེས་གསུངས་པ་ལྟར་དུ། ལས་དང་པོ་པའི་འགྲོལ་བ་དོན་གཉེར་རྣམས་ཀྱིས་
བསླབ་པ་གསུམ་གོ་རིམ་མ་འཁྲུགས་པར་ཉམས་སུ་བླང་དགོས་ལ། །སྐབས་འདིར་ལྷག་
པ་ཤེས་རབ་ཀྱི་བསླབ་པ་རྣམ་པར་དག་པའི་ཕྱིར། ། མངོན་པའི་སྡེ་སྣོད་ཀྱི་དགོངས་པ། བྱེ་
~19~

མཛོད་ཉི་མའི་དཀྱིལ་འཁོར།
བྲག་བཤད་མཛོད། མངོན་པ་སྡེ་བདུན་དང་བཅས་པའི་དོན། ཤེས་བྱ་གཞི་ལྔར་བསྡུས་ཏེ་
བརྗོད་བྱེད་གནས་བརྒྱད་ཀྱི་སྒོ་ནས་ཕྱིན་ཅི་མ་ལོག་པར་གཏན་ལ་འབེབས་པ། དམ་པའི་
ཆོས་མངོན་པའི་མཛོད་འདི། རང་གི་འགྲེལ་པ་དང་མཐུན་པར་རྒྱ་བོད་ཀྱི་མཁས་པའི་
ལེགས་བཤད་དང་། དཔལ་ལྡན་བླ་མ་དམ་པ་རྣམས་ཀྱིས་གསུངས་རྒྱུན་དང་། རྩ་བའི་བླ་
མ་འཇམ་པའི་དབྱངས་ཀུན་མཁྱེན་ཆེན་པོའི་མན་ངག་ལ་བརྟེན་ནས་བཤད་པར་བྱའོ། །
འདི་ལ་གསུམ། བསྟན་བཅོས་ཀྱི་སྔོན་དུ་འགྲོ་པ་ཡན་ལག་གི་དོན། བསྟན་བཅོས་
དངོས་ཀྱི་དོན། འཇུག་གི་དོན་ནོ། །དང་པོ་ལ་གཉིས། བསྒྱུར་བ་པོ་དང་འབྲེལ་བ་དང་།
རྩོམ་པ་པོ་དང་འབྲེལ་བའོ། །དང་པོ་ལ་མཚན་དོན་དང་གྱུར་ཕྱག་གོ །དང་པོ་ནི་རྒྱ་གར་
ཞེས་སོགས་ཏེ། ངག་དོན་ནི། བསྟན་བཅོས་ཀྱི་ཐོག་མར་ལོཙྪ་པས་སཾ་སྐྲྀ་ཏའི་སྐད་སྨོས་པ་
ལ་དགོས་པ་ཡོད་དེ། །དུས་གསུམ་གྱི་སངས་རྒྱས་ཐམས་ཅད་སངས་རྒྱས་ནས་སཾསྐྲྀ་ཏའི་
སྐད་དུ་ཆོས་གསུངས་པས། ད་ལྟ་འདི་ཙམ་ལ་འདྲིས་པར་བྱས་པ་ལ་བརྟེན་ནས་སཾསྐྲྀ་ཏའི་
སྐད་ལ་བག་ཆགས་བཞག་པ་དང་། སྒྲ་ཐད་ལོག་སྐད་ལ་མཁས་པར་བྱ་བ་དང་། དུས་
གསུམ་གྱི་སངས་རྒྱས་ཐམས་ཅད་སངས་རྒྱ་བའི་གནས་རྒྱ་གར་རྡོ་རྗེའི་གདན་ཡིན་པས་
རྒྱ་གར་རིག་པའི་འབྱུང་གནས་ཏེ་རྒྱུད་ལ་བྱིན་རླབས་འབྱུང་བ་དང་། རྒྱ་གར་མར་འདུག་
སྙམ་དུ་ཁུངས་བཙུན་པས། ཉན་བཤད་ལ་འཇུག་པར་འགྱུར་བའི་ཆེད་ཡིན་པའི་ཕྱིར།
དཔེར་ན་ཚོང་པ་ཀུན་ཀླུངས་ཁམས་གཞུང་ཤོད་ཀྱིས་ནས་ཡོད་བྱས་ན། འབྱུང་ས་བཟང་
བས་ཚོང་ལ་འཇུག་སླ། ཕུ་བྲག་གི་ནས་ཡོད་བྱས་ན་ངོ་བོ་ནས་བཟང་ཡང་འབྱུང་ས་ངན་
པས་ཚོང་ལ་འཇུག་དཀའ་བ་བཞིན་ནོ། །ཐོག་མར་བོད་སྐད་སྨོས་པ་་དགོས་པ་ཡོད་དེ། ལོ་
པཎ་རྣམས་ལ་བྱས་པ་ཤེས་ཤིང་དྲིན་དུ་བཟོ་བའི་ཆེད་ཡིན་པའི་ཕྱིར། རྒྱ་སྐད་བོད་སྐད་
གཉིས་ཀ་སྨོས་པ་ལ་དགོམ་པ་ཡོད་དེ། །ངེས་ཚིག་སོ་སོ་ཡང་དག་རིག་པ་ལ་དབང་
བསྒྱུར་བརྟན་པོ་ཐོབ་པའི་ཆེད་ཡིན་པའི་ཕྱིར། དེ་ཐོབ་པ་ཆོས་ཅན། དགོས་པ་ཡོད་དེ།
~20~

མཛོད་ཉི་མའི་དཀྱིལ་འཁོར།
འགྲོ་བ་རྣམས་ལ་རང་རང་གི་སྐད་དང་མཐུན་པར་ཆོས་སྟོན་པར་བྱ་བའི་ཆེད་ཡིན་པའི་
ཕྱིར། །དེ་སྐད་དུ། ལྷའི་སྐད་དང་ཀླུ་དང་གནོད་སྦྱིན་སྐད། རྐང་བ་བཞི་གསུངས་
སོ། །གཉིས་པ་ནི། འཕགས་པ་ཞེས་སོགས་ཏེ། བསྟན་བཅོས་བསྒྱུར་བའི་ཐོག་མར་འཇམ་
དཔལ་ལ་འགྱུར་ཕྱག་བྱེད་པའི་རྒྱུ་མཚན་དང་དགོས་པ་ཡོད་དེ། །སྔོན་གྱི་རྒྱལ་བློན་རྣམས་
ཀྱིས་བཀའ་བཅད་དང་མཐུན་པར་བསྟན་བཅོས་འདི་མངོན་པའི་སྡེ་སྣོད་ཀྱི་དགོངས་འགྲེལ་
དུ་རྟོགས་པར་བྱ་བ་དང་། བསྒྱུར་མཐར་ཕྱིན་པའི་ཆེད་དུ་ཡིན་པའི་ཕྱིར། གཉིས་པ་ལ་
གསུམ། མཆོད་བརྗོད་སྔོན་དུ་འགྲོ་བས་རྩོམ་པར་དམ་བཅའ། སྤྲོ་བ་སྔོན་དུ་འགྲོ་པས་
མཚན་དོན། དགོས་བ་སྔོན་དུ་འགྲོ་བས་སྟོན་པས་གསུངས་པར་སྒྲུབ་པའོ། །དང་པོ་ལ་
གཉིས། མཆོད་བརྗོད་དང་རྩོམ་པར་དམ་བཅའོ། །དང་པོ་ནི། གང་ཞིག །ཞེས་སོགས་ཏེ།
འདིའི་སྐབས་སུ་དགོས་དོན། བསྡུས་དོན། ཚིག་དོན་དང་གསུམ། དང་པོ་ནི། གནས་
སྐབས་ཀྱི་དགོས་པ རང་གི་སྟོན་པའི་ཆེ་བའི་བདག་ཉིད་ཤེས་པ་དང་། བསོད་ནམས་ཁྱད་
པར་ཅན་བསྐྱེད་པ་དང་། མཐར་ཐུག་གི་དགོས་པ། མྱང་འདས་ཐོབ་པའི་དོན་དུ་ཡིན་ཏེ།
རང་འགྲེལ་ལས། བསྟན་བཅོས་བྱེད་པར་འདོད་པས་རང་གི་སྟོན་པའི་ཆེ་བའི་བདག་ཉིད་
ཤེས་པར་བྱ་བའི་ཕྱིར་དེ་ལ་ཡོན་ཏན་བརྗོད་པ་སྔོན་དུ་འགྲོ་བའི་ཕྱག་འཚལ་བ་རྩོམ་མོ། །
ཞེས་གསུངས་སོ། །རང་གི་སྟོན་པའི་ཆེ་བའི་བདག་ཉིད་ཤེས་པ་ལ་དགོས་པ་ཡོད་དེ། །དེ་
ལ་གུས་པ་བསྐྱེད་ནས་དེའི་གསུང་རབ་ཉན་པ་ལ་འཇུག་པའི་ཆེད་ཡིན་པའི་ཕྱིར། གསུང་
རབ་ལ་ཐོས་བསམ་གྱི་ཤེས་རབ་བསྐྱེད་པ་ལ་བརྟེན་ནས་མཐར་ཐར་པ་ཐོབ་ཅིང༌། །གསུང་
རབ་ལ་གུས་པ་ལ་རྟེན་ནས་དེའི་དགོངས་འགྲེལ་གྱི་ཚད་ལྡན་གྱི་བསྟན་བཅོས་རྣམས་ལ་
ཡང་གུས་པར་འགྱུར་བ་ཤུགས་ཀྱིས་འགྲུབ་བོ། །གཉིས་པ་ནི། རྐང་པ་དང་པོས་རང་དོན་
ཕུན་ཚོགས །གཉིས་པས་གཞན་དོན་ཕུན་ཚོགས། གསུམ་པས་འཕྲིན་ལས་ཕུན་ཚོགས་
ཀྱི་སྒོ་ནས་བསྟོད་ཅིང་ཕྱག་འཚལ་བ་བསྟན་ནས། རྐང་པ་བཞི་པས་རྩོམ་པར་དམ་བཅའ་
~21~མ

མཛོད་ཉི་མའི་དཀྱིལ་འཁོར།
བསྟན་ནོ། །གསུམ་པ་ལ་དངོས་དང་མཐའ་དཔྱད་པའོ། །དང་པོ་ནི། སློབ་དཔོན་གྱིས་བསྟན་
བཅོས་རྩོམ་པའི་ཐོག་མར་ཕུན་ཚོགས་གསུམ་མངའ་བའི་སངས་རྒྱས་བཅོམ་ལྡན་འདས་ལ་
བསྟོད་ཕྱག་མཛད་པ་ཆོས་ཅན། དགོས་པ་ཡོད་དེ། རང་ཉིད་སྐྱེས་བུ་དམ་པའི་སྤྱོད་པ་དང་
མཐུན་པ་བསྟན་པ་དང་། གནས་སྐབས་དང་མཐར་ཐུག་གི་འདོད་དོན་དུ་མ་བདེ་བླག་ཏུ་
འགྲུབ་པར་བྱ་བའི་ཆེད་ཡིན་པའི་ཕྱིར། ཐུབ་པ་སངས་རྒྱས་བཅོམ་ལྡན་འདས་ཆོས་ཅན།
ཕུན་ཚོགས་གསུམ་མངའ་སྟེ། རང་དོན་ཕུན་ཚོགས། གཞན་དོན་ཕུན་ཚོགས། འཕྲིན་ལས་
ཕུན་ཚོགས་གསུམ་མངའ་བའི་ཕྱིར། བཅོམ་ལྡན་འདས་གང་ཞིག་ཆོས་ཅན། རང་དོན་ཕུན་
ཚོགས་མངའ་སྟེ། ཤེས་བྱ་ཀུན་མངོན་སུམ་དུ་མཐོང་བ་ལ་ཉོན་མོངས་ཅན་དང་། ཉོན་
མོངས་ཅན་མ་ཡིན་པའི་མི་ཤེས་པའི་མུན་པ་གཏན་ནས་བཅོམ་པ་མཐར་ཕྱིན་པ་བརྙེས་
པའི་ཕྱིར། ཁོ་ན་རེ། གང་ཞིག་ཅེས་པས་སངས་རྒྱས་བཅོམ་ལྡན་འདས་ལ་གོ་བ་མི་འཐད་
པར་ཐལ། གང་ཞིག་ཅེས་པའི་སྒྲ་སྤྱི་སྒྲ་ཡིན་པའི་ཕྱིར། ཞེ་ན་མ་ཁྱབ་སྟེ། དེ་སྤྱི་སྒྲ་ཡིན་
ཀྱང་། སྤྱི་སྒྲ་ཁྱད་པར་ལ་འཇུག་པ། སྐབས་སྟོབས་ཀྱིས་འཇུག་པ། གཙོ་ཆེ་བ་ཡིན་པའི་སྒོ་
ནས་འཇུག་པ། ཁྱད་པར་གྱི་ཚིག་དང་འབྲེལ་བས་འཇུག་པ་སོགས་དུ་མ་ཡོད་པའི་ནང་
ནས། འདིར། ཀུན་ལ་མུན་པ་གཏན་བཅོམ་ཞེས་པའི་ཁྱད་པར་གྱི་ཚིག་དང་འབྲེལ་བའི་
དབང་གིས་སངས་རྒྱས་བཅོམ་ལྡན་འདས་ཁོ་ན་ལ་འཇུག་པའི་ཕྱིར། དེའི་རྒྱུ་མཚན་ཡོད་
དེ། ཀུན་ལ་མུན་པ་གཏན་བཅོམ་པ་དེ་ཐུབ་པ་སངས་རྒྱས་བཅོམ་ལྡན་འདས་ཁོ་ན་ལ་ཡོད།
དེ་ལས་གཞན་ལ་མེད་པའི་ཕྱིར། དཔེར་ན། མངོན་རྟོགས་རྒྱན་དུ། གང་ཞེས་པའི་སྒྲ་ཐུབ་
རྣམས་ཞེས་པའི་ཚིག་དང་འབྲེལ་བ་ལ་བརྟེན་ནས་རྣམ་མཁྱེན་ཁོ་ན་ལ་གོ་བ་དང་། མདོ་
རྩར། འབྱུང་བ་ཞེས་པའི་སྒྲ་ངེས་པར་ཞེས་པའི་ཁྱད་པར་གྱི་ཚིག་དང་འབྲེལ་བ་ལ་བརྟེན་
ནས་ལྷག་མེད་ཀྱི་མྱང་འདས་ལ་གོ་བ་བཞིན་དང༌། བྲམ་ཟེ་དཀར་ཤམ་གོས་དཀར་པོ་
གྱོན་པ་གཅིག་ལ་བྱིན་ཅིག །ཅེས་བརྗོད་པ་ན། བྲམ་ཟེ་ལྷ་སྐྱིད་ལ་བྱིན་གཅིག་པར་གོ་བ་
~22 ~

མཛོད་ཉི་མའི་དཀྱིལ་འཁོར།
བཞིན་ནོ། །དེ་སྐད་དུ་ཡང་རང་འགྲེལ་ལས། གང་ཞིག་ཅེས་བྱ་བ་ནི་སངས་རྒྱས་བཅོམ་
ལྡན་འདས་ཀྱི་དབང་དུ་བྱས་ནས་སྨྲས་པའོ། །ཞེས་གསུངས། ཀུན་ལ་ཞེས་བྱ་བ་ཡང་། ཕྱི་
དང་ནང་གི་སྐྱེ་མཆེད་བཅུ་གཉིས་ཀྱིས་བསྡུས་པའི་ཆོས་རྣམས་བཟུང་བ་ཡིན་ཏེ། མདོ་
ལས། བྲམ་ཟེ་ཐམས་ཅད་ཅེས་བྱ་བ་ནི་སྐྱེ་མཆེད་བཅུ་གཉིས་ཇི་སྙེད་པ་དེ་སྙེད་དོ། །ཞེས་
གསུངས་སོ། །མུན་པ་ནི། བདག་ཏུ་འཛིན་པའི་རྩ་བ་ཅན་གྱི་ཕྲ་རྒྱས་བཅུ་འཁོར་དང་
བཅས་ཉོན་མོངས་ཅན་གྱི་མི་ཤེས་པའི་མུན་པ་དང་མི་ཤེས་པའི་རྒྱུ་བཞི་ལ་སོགས་པའི་
ཉོན་མོངས་ཅན་མ་ཡིན་པའི་མི་ཤེས་པའི་མུན་པ་ཡིན་ཏེ། མུན་པ་ཅེས་བརྗོད་པའི་རྒྱུ་
མཚན་ནི། འཇིག་རྟེན་ན་གྲགས་པའི་མུན་པས་གཟུགས་མངོན་སུམ་དུ་མཐོང་བ་ལ་སྒྲིབ་
པ་དེ་བཞིན་དུ་མི་ཤེས་པའི་སྒྲིབ་པ་གཉིས་པོ་དེས་ཀྱང་ཤེས་བྱ་ཀུན་མངོན་སུམ་དུ་མཐོང་
བ་ལ་སྒྲིབ་པ་སོགས་མུན་པ་དང་འདྲ་ཆོས་གྲུབ་པས་དེ་ལྟར་བརྗོད་པའི་ཕྱིར་ཏེ། རང་
འགྲེལ་ལས། མི་ཤེས་པ་ནི་ཡང་དག་པའི་དོན་མཐོང་བ་ལ་གེགས་སུ་འགྱུར་བའི་ཕྱིར་མུན་པ་
སྟེ། ཞེས་གསུངས་སོ། །སྒྲིབ་པ་གཉིས་པོ་དེ་གང་རུང་ལ་མུན་པ་དང་འདྲ་ཆོས་གྲུབ་པས་
ཁྱབ་པ་མེད་དེ་སྤང་བྱ་ལ་མུན་པ་དང་འདྲ་ཆོས་གྲུབ་པས་མ་ཁྱབ་པའི་ཕྱིར། སྐབས་འདིར་
དབང་ཤེས་དང་དབང་པོ་གཟུགས་ཅན་སོགས་གང་རུང་ལ་སྒོམ་སྤངས་ཀྱི་ཁྱབ་པའི་ཕྱིར་
རོ། །མི་ཤེས་པའི་རྒྱུ་བཞི་ནི་བཞག་ཏུ་ཡོད་དེ། སངས་རྒྱས་ཀྱི་ཆོས་ཟབ་ཅིང་ཕྲ་བས་མི་
ཤེས་པ། ཡུལ་ཤིན་ཏུ་བསྐལ་བས་མི་ཤེས་པ། དུས་ཤིན་ཏུ་བསྐལ་བས་མི་ཤེས་པ། རྣམ་
པའི་དབྱེ་བ་མཐའ་ཡས་པས་མི་ཤེས་པ་སྟེ་བཞི་ཡིན་པའི་ཕྱིར། དང་པོ་ནི། སྟོན་པས་ཤཱ་
རིའི་བུ་དེ་བཞིན་གཤེགས་པའི་ཚུལ་ཁྲིམས་ཀྱི་ཕུང་པོ་ལ་སོགས་ཤེས་སམ་ཞེས་བཀའ་
སྩལ་པ་ན། གསོལ་པ་དེ་ནི་་མ་འཚལ་ལོ། །ཞེས་འབྱུང་བ་ལྟ་བུའོ། །གཉིས་པ་ནི། མོའུ་
འགལ་གྱི་བུས་རང་གི་མ་བྱང་ཕྱོགས་འོད་ཟེར་ཅན་གྱི་འཇིག་རྟེན་གྱི་དམྱལ་བར་སྐྱེས་
པ་མ་ཤེས་པ་ལྟ་བུའོ། །གསུམ་པ་ནི། ཤཱ་རིའི་བུས། ཁྱིམ་བདག་དཔལ་སྐྱེས་ཀྱི་རྒྱུད་ལ་
~23~

མཛོད་ཉི་མའི་དཀྱིལ་འཁོར།
ཐར་པ་ཆ་ཐུན་གྱི་དགེ་རྩ་ཡོད་པ་མ་ཤེས་པས་རབ་ཏུ་མ་བྱུང་བ་ན། སྟོན་པས། ངས་ནི་འདི་
ཡི་ཐར་པ་ཡི། ས་བོན་ཤིན་ཏུ་ཕྲ་བ་དག །མཚོན་དང་རྡོའི་སེབ་ན་གསེར་།བག་ལ་གཞལ་
བ་ལྟ་བུར་གཟིགས། ཞེས་གསུངས་ནས་རབ་ཏུ་བྱུང་བ་ལྟ་བུའོ། །བཞི་པ་ནི། ཁམས་དང་
འགྲོ་བ་དང་སྐྱེ་གནས་དང་སྐྱེ་བ་ལ་སོགས་པའི་བྱེ་བྲག་རྟོགས་པར་དཀའ་བ་རྣམས་ཡིན་
ལ། དེ་དག་མི་ཤེས་པ་ནི། དཔེར་ན། གནས་བརྟན་སྒྲ་ཅན་ཟིན་གྱིས། རྨ་བྱའི་མདོང་ནི་
གཅིག་པུ་ཡི། རྒྱུའི་རྣམ་པ་ཐམས་ཅད་ནི། ཀུན་མཁྱེན་མིན་པས་ཤེས་བྱ་མིན། དེ་ཤེས་པ་
ནི་ཀུན་མཁྱེན་སྟོབས། ཞེས་གསུངས་པ་ལྟ་བུའོ། །དེས་ན་གཞུང་འདིས་སྤངས་པ་ཕུན་
ཚོགས་དངོས་སུ་བསྟན་ནས་རྟོགས་པ་ཕུན་ཚོགས་ཤུགས་ལ་བསྟན་ཏེ་སྤངས་པ་ནི་ཡེ་
ཤེས་ལ་མི་འཁྲུལ་བའི་ཕྱིར་གཏན་བཅོམ་པ་ཞེས་པ་ཡང་། དངོས་ཀྱི་གཉེན་པོ་ཡེ་ཤེས་
བརྙེས་པའི་སྟོབས་ཀྱིས་རྩ་བ་ནས་སླར་སྐྱེར་མི་རུང་གི་ཚུལ་གྱིས་སུན་དབྱུང་བ་ལ་བྱེད་
རིགས་ཏེ། རང་འགྲེལ་ལས། འདི་འམ་འདིས་མུན་པ་བཅོམས་པའོ། །ཐམས་ཅད་ལ་མུན་
པ་རྣམ་པ་ཐམས་ཅད་དུ་བཅོམས་པས་ཀུན་ལ་མུན་པ་གཏན་བཅོམ་པའོ། །ཞེས་དང་དེ་
ཡང་སངས་རྒྱས་བཅོམ་ལྡན་འདས་ཀྱིས་གཉེན་པོ་བརྙེས་ནས་ཤེས་བྱ་ཐམས་ཅད་ལ་
ཕྱིས་མི་སྐྱེ་བའི་ཆོས་ཅན་དུ་གྱུར་པའི་གཏན་ནས་བཅོམ་པ་སྟེ། དེའི་ཕྱིར་འདི་ནི་ཀུན་ལ་
མུན་པ་གཏན་བཅོམ་པའོ། །ཞེས་གསུངས་པའི་ཕྱིར། ཐུབ་པ་སངས་རྒྱས་བཅོམ་ལྡན་
འདས་ཆོས་ཅན། གཞན་དོན་ཕུན་ཚོགས་མངའ་སྟེ། འཁོར་བའི་འདམ་ལས་འགྲོ་བ་
རྣམས་སྐལ་པ་ཇི་ལྟ་བ་བཞིན་དུ་དྲངས་པར་མཛད་པའི་ཕྱིར། ཉེར་ལེན་གྱི་ཕུང་པོ་ལྔ་པོ་
འདི་ཆོས་ཅན། འཁོར་བ་ཞེས་བྱ་སྟེ། སྐྱེ་འཆི་གཅིག་ནས་གཅིག་ཏུ་བརྒྱུད་དེ་འཁོར་བའི་
ཕྱིར། འཁོར་བ་ཆོས་ཅན། འདམ་ཞེས་བརྗོད་པའི་རྒྱུ་མཚན་ཡོད་དེ། འདམ་དེ་སྦར་སྦུར་
ཀུན་ཆགས་པའི་གནས་ཡིན་པ་དང་། བརྒལ་དཀའ་བ་དང་། གཞན་ལ་བརྟེན་ནས་བརྒལ་
དགོས་པ་བཞིན་དུ། ཁྱོད་ཀྱང་ཆགས་པའི་གནས་ཡིན། སྲིད་པའི་བརླན་དང་བཅས་པས་
~24~

མཛོད་ཉི་མའི་དཀྱིལ་འཁོར།
བརྒལ་བར་དཀའ། སངས་རྒྱས་ལ་བརྟེན་ནས་བརྒལ་དགོས་པ་སོགས་ཁྱོད་འདམ་དང་
འདྲ་ཆོས་གྲུབ་པས་དེ་ལྟར་བརྗོད་པའི་ཕྱིར་ཏེ། རང་འགྲེལ་ལས། འཁོར་བ་ནི་འགྲོ་བ་ཀུན་
ཏུ་ཆགས་པའི་གནས་ཡིན་པའི་ཕྱིར་དང་འདམ་ལྟ་བུ་ཡིན་ཏེ། ཞེས་སོགས་གསུངས་པའི་
ཕྱིར། འཁོར་བ་ཡིན་ན་འདམ་དང་འདྲ་ཆོས་གྲུབ་པས་མ་ཁྱབ་བོ། །ཁོ་ན་རེ། སྐལ་པ་ཇི་ལྟ་
བ་བཞིན་དུ་དྲངས་ཞེས་པ་མི་འཐད་པར་ཐལ། རྩ་བར་དངོས་སུ་མ་བྱུང་བའི་ཕྱིར། ཞེ་ན།
མ་ཁྱབ་སྟེ། འགྲེལ་པར་དངོས་སུ་འབྱུང་བའི་ཕྱིར་དང༌། དོན་ལ་ཡང་ཐོབ་པའི་ཕྱིར། རྟགས་
དང་པོ་གྲུབ་སྟེ། རང་འགྲེལ་ལས། བཅོམ་ལྡན་འདས་ཐུགས་བརྩེ་བ་དང་ལྡན་པའི་དམ་པའི་
ཆོས་སྟོན་པའི་ཕྱག་བརྐྱངས་པ་དག་གིས་སྐལ་པ་ཇི་ལྟ་བ་བཞིན་དུ་དྲངས་སོ། །ཞེས་
སོགས་གསུངས་པའི་ཕྱིར། རྟགས་གཉིས་པ་གྲུབ་སྟེ། སྐལ་བ་མི་ལྡན་པ་རྣམས་འདྲེན་པའི་
ཐབས་མ་བྱུང་བའི་ཕྱིར་ཏེ། དཔེར་ན་བདག་ཅག་ཐ་མལ་པ་རྣམས་བཞིན། དེ་སྐད་དུ་ཡང་།
མདོ་ལས། ཇི་ལྟར་ཉི་མ་ཤར་བ་ན། ཡོངས་སྨིན་པདྨ་ཁ་འབྱེད་ལྟར། དེབཞིན་དེ་བཞིན་
གཤེགས་བྱུང་ཡང་། བསམ་པ་ཡོངས་སྨིན་ཁོ་ན་སྦྱོངས། ཞེས་དང་། སློབ་དཔོན་དཔའ་
བོས། ཕྱིའི་ཡན་ལག་སྟོབས་ཀུན་ནི། ཁྱོད་ཀྱི་ཚངས་པར་སྒྲུབ་ལགས་ཀྱང་། ནང་གི་
སྟོབས་དག་མ་ཚངས་པས། བྱིས་པ་རྣམསནི་སྡུག་བསྔལ་འགྱུར། ཞེས་གསུངས་
སོ། །ཐབས་གང་ལ་བརྟན་ནས་དྲངས་ན། ཐུབ་པ་བཅོམ་ལྡན་འདས་ཆོས་ཅན། འཕྲིན་ལས་
ཕུན་ཚོགས་མངའ་སྟེ། དོན་ཇི་ལྟ་བ་བཞིན་དུ་དམ་པའི་ཆོས་ཕྱིན་ཅི་མ་ལོག་པར་སྟོནཔར་
མཛད་པ་མཐར་ཕྱིན་པའི་ཕྱིར། དེ་ཡང་ཐུགས་བརྩེ་བའི་སྒོ་ནས་རང་ཉིད་ཀྱི་ཇི་ལྟར་
གཟིགས་པ་བཞིན་བླང་དོར་གྱི་གནས་ཕྱིན་ཅི་མ་ལོག་པར་སྟོན་པས་དྲངས་ཀྱི་རྫུ་འཕྲུལ་
དང༌། དམ་པ་སྦྱིན་པ་དང་མཐུ་སོགས་ཀྱིས་འཁོར་བ་ལས་དྲངས་པ་མ་ཡིན་ཏེ། རང་
འགྲེལ་ལས། ཡང་དག་པ་ཇི་ལྟ་བ་བཞིན་དུ་སྟོན་པས་འཁོར་བའི་འདམ་ལས་འགྲོ་བ་
དྲངས་ཤིང་རྫུ་འཕྲུལ་དང་དམ་པ་སྐྱིན་པའི་མཐུས་ནི་མ་ཡིན་ནོ། །ཞེས་དང་། ཆེད་དུ་
~25~

མཛོད་ཉི་མའི་དཀྱིལ་འཁོར
བརྗོད་པའི་ཚོམ་ལས། སྲིད་པའི་ཟུག་ངུ་གཅོད་མཛད་པའི། ལམ་ནི་ཁྱེད་ལ་ངས་བསྟན་བྱ།
ཁྱོད་ཉིད་ཀྱིས་ནི་སྒྲུབ་བྱ་སྟེ། དེ་བཞིན་གཤེགས་པ་སྟོན་མཛད་ཡིན། ཅེས་དང་། དེའི་
འགྲེལ་པར། ཐུབ་རྣམས་སྡིག་པ་ཆུ་ཡིས་འཁྲུ་བར་མི་མཛད་ཅིང་། འགྲོ་བའི་སྡུག་བསྔལ་
ཕྱག་གིས་ཀྱང་ནི་སེལ་མི་མཛད།ཉིད་ཀྱི་རྟོགས་པ་གཞན་ལ་སྤོ་བས་མ་ཡིན་ཏེ།ཆོས་ཉིད་
ཞི་བ་བསྟན་པས་འགྲོ་བར་མཛད་པ་ཡིན། ཞེས་དང་མགོན་པོ་ཀླུ་སྒྲུབ་ཀྱིས། བརྩེ་བས་
སྟོན་པས་ཕྱག་བརྐྱངས་ནས། ཐར་པའི་ས་བོན་བསྐྲུན་པ་ཡིས། སེམས་ཅན་རྣམས་ནི་ངན་
འགྲོ་དང་། སྲིད་པ་དག་ལས་འདྲེན་པར་མཛད། ཞེས་གསུངས་པའི་ཕྱིར་དང་། བཤེས་
སྤྲིངས་ལས། ཐར་བ་བདག་ལ་རག་ལས་འདི་ལ་ནི།༑ གཞན་གྱི་གྲོགས་བགྱིར་ཅི་ཡང་མ་
མཆིས་ཀྱིས། ཞེས་དང་། སྤྱོད་འཇུག་ལས། སྨན་པའི་ངག་མ་ཉན་ན་སྨན་དག་གིས།
བཅོས་དགོས་ནད་པ་གསོས་པ་ག་ལ་ཡོད། ཅེས་དང་། མདོ་ལས། ངས་ནི་རབ་ཏུ་བཟང་
པོའི་ཆོས་བཤད་ཀྱང་། ཁྱོད་ཀྱི་ཐོས་ནས་ཡང་དག་མ་དཔྱད་ན། ནད་པ་སྨན་གྱི་རྐྱལ་བ་
ཐོགས་པ་དག །བདག་གི་ནད་ནི་གསོ་བར་མི་ནུས་བཞིན། ཞེས་དང་། འོག་ཏུ་མཛོད་རྩ་བ་
རང་ཉིད་ལས་བྱུང་གི་བསྟན་པ་མཆོག །མི་འཁྲུལཕྱིར་དང་ཕན་པ་དང་། ཡིད་འོང་འབྲས་
ལ་སྦྱོར་བྱེད་ཕྱིར། ཅེས་སོགས་བསམ་གྱིས་མི་ཁྱབ་པར་གསུངས་སོ། །དེ་ཡང་རྫུ་འཕྲུལ་
གྱི་མཐུ་ནི། མུ་སྟེགས་ཀྱི་རྫུ་འཕྲུལ་ཏེ་དཔེར་ན་ཁྱབ་འཇུག་གིས་ཉ་དང་རུས་སྦལ་ཕག་
རྒོད་དང༌། ར་མ་ཎ་དང་ནག་པ་དང་། མིའི་སེངྒེ་མཱུ་ཐུང་དང་། སངས་རྒྱས་དད་པ་ཅན་ཏེ་
བཅུ། ཞེས་བཤད་པའི་ཁྱབ་འཇུག་གི་མཛད་པ་དག་ནི་ཕལ་ཆེ་བ་བརྫུན་པ་ཡིན་པས་
འཁོར་བ་ལས་འདྲེན་མི་ནུས་པའི་ཕྱིར་དང་། དམ་པ་སྦྱིན་པ་ནི་ལྷ་ཆེན་པོས་དམ་པ་སྦྱིན་
པ་གྲགས་པ་ལྟ་བུ་སྟེ། དེས་ཀྱང་འཁོར་བ་ལས་འདྲེན་མི་ནུས་པའི་ཕྱིར། ཡང་མཐུ་ནི་ནུས་
བའི་ཁྱད་པར་ཞིག་ཡིན་ཏེ། དཔེར་ན་རིལ་བུ་མིག་སྨན་དངོས་གྲུབ་དང་ས་འོག་རལ་གྲི་
དངོས་གྲུབ་དང་། ནམ་་མཁའ་འཕུར་དང་མི་སྣག་དང་། ཤི་བ་མེད་དང་ནད་འཇོམས་སོ།
~26~

མཛོད་ཉི་མའི་དཀྱིལ་འཁོར།
ཞེས་གསུངས་པའི་ཐུན་མོང་གི་དངོས་གྲུབ་བརྒྱད་ལྟ་བུས་ཀྱང་འཁོར་བ་ལས་འདྲེན་མི་
ནུས་སོ།།འོ་ན་བདག་ཅག་གི་སྟོན་པས་རྫུན་འཕྲུལ་བསྟན་པ་སོགས་ཅི་ཞེ་ན། སོ་སོའི་སྐྱེ་
བོ་རྣམས་ནི་རྫུ་འཕྲུལ་ལ་མྱུར་དུ་སེམས་སྟོད་པ་ཡིན་པས། དང་པོར་རྫུ་འཕྲུལ་བསྟན་སྟེ་
དད་པ་བསྐྱེད་པའི་ཆེད་ཡིན་གྱི། འཁོར་བ་ལས་འདྲེན་པའི་ཐབས་དངོས་མ་ཡིན་ནོ། །དེས་
ན་མཆོད་བརྗོད་ཀྱི་གཞུང་འདིས་ཕྱི་ནང་གི་སྟོན་པ་དང་། བསྟན་པའི་ཁྱད་པར་བསྟན་ཏེ།
བདག་ཅག་གི་སྟོན་པ་སྤངས་པ་དང་ཡེ་ཤེས་ཕུན་ཚོགས་མཐར་ཕྱིན་པ་དང༌། སངས་རྒྱས་
ཀྱི་བསྟན་པ་འཁོར་བ་ལས་བརྒལ་བའི་ཐབས་དམ་པ་དང་སློབ་མ་ཉན་རང་དགྲ་བཅོམ་
པ་རྣམས་འཁོར་བ་ལས་སླར་མི་ལྡོག་པའི་ཚུལ་གྱིས་རྒལ་བར་བསྟན་པའི་ཕྱིར། ཁྱབ་སྟེ།
ཕྱི་རོལ་པའི་སྟོན་པ་རྣམས་ནི་དུག་གསུམ་གྱི་གཞན་དབང་དུ་གྱུར་པ། དེའི་བསྟན་པ་ནི་
འདོད་པ་བསོད་སྙོམས་ཀྱི་མཐའ་དང་ངལ་ཞིང་དུབ་པའི་མཐའ་གཉིས་ཀྱི་སྒོ་ནས་འཁོར་
བར་འཁྱམས་པའི་རྒྱུ་བྱེད་པ། ཕྱི་རོལ་པའི་སློབ་མ་རྣམས་ཀྱང་མཐའ་གཉིས་པོ་དེའི་སྒོ་
ནས་ཚེ་འདིར་སྡུག་བསྔལ་ཞིང་། ཕྱི་མར་ངན་འགྲོ་མི་ཟད་པའི་སྒོ་འབྱེད་པ་ཡིན་པའི་ཕྱིར།
དེ་སྐད་དུ་ཡང་། རྣམ་བཤད་རིག་པར། མདོར་ན་སྐྱོན་རྣམ་པ་འདི་བཞི་བསྟན་པ་ཡིན་ཏེ།
བསྟན་པའི་ཆོས་ལ་དོན་ཕྱིན་ཅི་ལོག་པ་ཉིད་ཀྱི་སྐྱོན་དང་། སྒྲུབ་པའི་ཆོས་ལ་མྱ་ངན་ལས་
འདས་པར་མི་འགྲོ་བ་ཉིད་ཀྱི་སྐྱོན་དང༌། ཉན་པ་པོ་རྣམས་ལ་བློ་དུ་མ་དང་ལྡན་པ་ཉིད་ཀྱི་
སྐྱོན་དང༌། སྟོན་པ་ལ་ཐེ་ཚོམ་ཐམས་ཅད་གཅོད་མི་ནུས་པའི་སྐྱོན་ནོ། །རྣམ་དྲངས་གཞན་
ཡང་། ཚིག་འབྲུ་བཟང་མིན་དོན་བཟང་མིན། གྲོལ་དང་རིག་པའི་ཐབས་མ་ཡིན། སྔ་མ་ཕྱི་
མ་འགལ་བ་ཡིན། དེ་བཞིན་བསྡུ་བ་བཞི་དང་ནི། སྟོན་པ་བཞི་དག་སྤང་བ་དང་། སྟོན་པའང་
སྟོན་པའི་མཚན་ཉིད་མེད དེ་ལྟར་གཞན་གྱི་བསྟན་བཅོས་དང་། སློབ་མ་སྟོན་པ་སྐྱོན་ཅན་
ཡིན། ཞེས་གསུངས་སོ། །གཞན་ཡང་མཐའ་ཡས་སོ།
༈ །གཉིས་པ་མཐའ་དཔྱད་པ་ལ་བཤད་བྱའི་ལུང་འགོད་པ་དང་། དེའི་དོན་བཤད་
~27~

ང་ཉི་མའི་དཀྱིལ་འཁོར།
པའོ། །དང་པོ་ནི། རང་འགྲེལ་ལས། རང་སངས་རྒྱས་དང་ཉན་ཐོས་རྣམས་ཀྱང༌། ཉོན་
མོངས་ཅན་གྱི་རྨོངས་པ་དང་བྲལ་བའི་ཕྱིར་ཀུན་ལ་མུན་པ་བཅོམ་པར་ནི། འདོད་ཀྱི་གཏན་
ནས་ནི་མ་ཡིན་ཏེ། འདི་ལྟར་དེ་དག་ལ་སངས་རྒྱས་ཀྱི་ཆོས་དང་། ཡུལ་དང་དུས་ཤིན་ཏུ་
བསྐལ་བ་དང་། དོན་རབ་ཏུ་འབྱེད་བ་མཐའ་ཡས་པ་རྣམས་ལ་ཉོན་མོངས་པ་ཅན་མ་ཡིན་
པའི་མི་ཤེས་པ་ཡོད་པའི་ཕྱིར ཞེས་གསུངས།གཉིས་པ་ལ་དོགས་པ་འགོད་པ་དང་། དེའི་
ལན་ནོ། དང་པོ་ནི། ཉན་རང་དགྲ་བཅོམ་རྣམས་ཀྱིས་མི་ཤེས་པའི་མུན་པ་གཉིས་པོ་དེ་
སྤངས་སམ། མ་སྤངས། དང་པོ་ལྟར་ན་དེ་གཉིས་པོ་ཆོས་ཅན། སངས་རྒྱས་དང་ཁྱད་མེད་
དུ་ཐལ། མི་ཤེས་པའི་མུན་པ་ཀུན་སྤངས་པའི་གང་ཟག་ཡིན་པའི་ཕྱིར། །གཉིས་པ་ལྟར་ན།
དེ་གཉིས་ཆོས་ཅན། སྡུག་བསྔལ་མཐར་བྱེད་མ་ཡིན་པར་ཐལ། དེ་གཉིས་མ་སྤངས་པའི་
ཕྱིར། ཁྱབ་སྟེ། མདོ་ལས། ངས་ནི་ཆོས་གཅིག་མངོན་པར་མ་ཤེས་ཤིང་། ཡོངས་སུ་མ་
ཤེས་པར་སྡུག་བསྔལ་གྱི་མཐར་བྱེད་པར་མི་སྨྲའོ། །ངས་ནི་ཆོས་གཅིག་ཡོངས་སུ་མ་
ཤེས་ཤིང་མ་སྤངས་པར་སྡུག་བསྔལ་གྱི་མཐར་བྱེད་པར་མི་སྨྲའོ། །ཞེས་གསུངས་པའི་
ཕྱིར། ཞེས་པའོ། །གཉིས་པ་དེའི་ལན་འགྲེལ་པས་བསྟན་པའི་དོན་འཆད་པ་ལ། སློབ་དཔོན་
གང་སྤེལ་གྱི་ལུགས་དང་། སློབ་དཔོན་རྒྱལ་པོའི་སྲས་ཀྱི་ལུགས་གཉིས། དང་པོ་ནི། དེ་
གཉིས་སྡུག་བསྔལ་མཐར་བྱེད་མ་ཡིན་པའི་སྐྱོན་མེད་དེ་ཉོན་མོངས་ཅན་གྱི་མི་ཤེས་པ་དེ་
གཉིས་ཀས་མ་ལུས་པར་སྤངས་པའི་ཕྱིར། དེ་གཉིས་སངས་རྒྱས་དང་ཁྱད་མེད་དུ་མི་
འགྱུར་ཏེ།ཉོན་མོངས་ཅན་མ་ཡིན་པའི་མི་ཤེས་པ་དེ་གཉིས་མ་སྤངས་པའི་ཕྱིར། དེ་སྐད་དུ་
གང་སྤེལ་གྱིས། ཤེས་བྱ་ཡུལ་དང་རབ་དབྱེ་དང་། དུས་ནི་རིང་བ་ཉིད་ཀྱིས་ནི། རིང་བ་ཉིད་
ནི་བཞིར་བཤད་པ། རྫོགས་སངས་རྒྱས་ཀྱི་རབ་ཏུ་མཁྱེན། ཞེས་གསུངས་པ་ལྟར་མི་
མཁྱེན་པ་ཅུང་ཟད་ཀྱང་མི་མངའ་བའི་ཕྱིར་རོ། །ཞེས་དང་། འདི་སྐད་དུ་ཉོན་མོངས་ཅན་གྱི་
མུན་པ་ནི་ཉོན་མོངས་པ་དང་ལས་སྐྱེ་བའི་ཀུན་ནས་ཉོན་མོངས་པའི་རྒྱུ་ཡིན་པའི་ཕྱིར། །དེ་
~28~

མཛོད་ཉི་མའི་དཀྱིལ་འཁོར།
དག་གྲུབ་པར་འགྱུར་བ་ཞིག་ན། དེ་མེད་པས་དེ་དག་མི་གྲུབ་པའི་ཕྱིར་དང་། ཉོན་མོངས་
ཅན་མ་ཡིན་པའི་མུན་པ་དེ་དག་གི་རྒྱུ་མ་ཡིན་པས། དེ་ཡོད་ཀྱང་དེ་དག་མི་གྲུབ་པས་སྡུག་
བསྔལ་མཐར་བྱེད་པ་མ་ཡིན་པར་ཡང་མི་འགྱུར་ལ། སྤངས་པ་ཁྱད་མེད་དུ་ཡང་མི་འགྱུར་རོ།
ཞེས་གསུངས་སོ། །གཉིས་པ་ནི། དེ་གཉིས་སྡུག་བསྔལ་མཐར་བྱེད་མིན་པའི་སྐྱོན་མེད་དེ།
ཉོན་མོངས་ཅན་གྱི་མི་ཤེས་པ་རྣམས་ཐོབ་པ་འཆད་པའི་ཚུལ་གྱི་སྤངས། །ཉོན་མོངས་ཅན་
མ་ཡིན་པའི་མི་ཤེས་པ་རྣམས་འདུན་པ་ལ་འདོད་ཆགས་དང་བྲལ་བའི་ཚུལ་གྱིས་སྤངས་
པའི་ཕྱིར་རོ། །དེ་གཉིས་སངས་རྒྱས་དང་ཁྱད་མེད་དུ་མི་འགྱུར་ཏེ། ཉན་རང་དགྲ་བཅོམ་
པས་ཕྱི་མ་དེ་ལྟར་སྤངས་ཀྱང་སླར་ཡང་མངོན་གྱུར་དུ་རྒྱུད་ལ་འབྱུང་ལ་སངས་རྒྱས་ཀྱིས་
དེ་སླར་ཡང་སྐྱེ་མི་རུང་གི་ཆོས་ཅན་དུ་བྱས་ནས་སྤངས་པའི་ཕྱིར་རོ། །དེ་སྐད་དུའང་རྒྱལ་
སྲས་སུ། དེ་དག་གི་ནི་མུན་པ་དང་པོ། ངོ་བོ་ཐོབ་པ་ཆད་པའི་སྒོ་ནས་བཅོམ་པ་དང་།
གཉིས་པ་ཡང་འདུན་པའི་འདོད་ཆགས་དང་བྲལ་བའི་སྒོ་ནས་བཅོམ་པས་སྐྱོན་གཉིས་པ་
ལས་གྲོལ་ཅིང་། བག་ཆགས་དང་བཅས་པ་དང་། གཉིས་པ་མིག་ལ་སོགས་པ་བཞིན་དེ་
དག་ལ་མངོན་དུ་འགྱུར་ལ། སངས་རྒྱས་བཅོམ་ལྡན་འདས་ཀྱིས་དེ་ལྟ་མ་ཡིན་པར་གཏན་
ནས་བཅོམ་བའི་ཕྱིར། སྐྱོན་དང་པོ་ལས་གྲོལ་ལོ། ཞེས་གསུངས་པའི་ཕྱིར། རང་ལུགས་
ཡང་། ཕྱི་མ་འདི་དང་མཐུན་ཏེ། མདོར་དགེ་སློང་དག །མིག་ལ་འདུན་པའི་འདོད་ཆགས་
གང་ཡིན་པ་དེ་སྤོངས་ཤིག་དང་། དེ་ལྟར་ན་མིག་དེ་ཡང་ཡོངས་སུ་སྤངས་པར་འགྱུར་
རོ། །ཞེས་དང༌། གནས་ལྔ་པའི་སྤང་བྱ་སྤོང་ཚུལ་འཆད་པའི་ཐད་དུ། རང་འགྲེལ་ལས། ཇི་
ཙམ་གྱིས་ན་ཉོན་མོངས་པ་སྤངས་པ་ཞེས་བརྗོད་ཅེ་ན། རང་གི་རྒྱུད་ལ་ཡོད་པ་ནི་འཐོབ་པ་
འཆད་པས་སོ། །གཞན་གྱི་རྒྱུད་ལ་ཡོད་པའི་ཉོན་མོངས་པ་དང་གཟུགས་ཐམས་ཅད་དང་
ཉོན་མོངས་པ་ཅན་མ་ཡིན་པའི་ཆོས་ནི་དེ་དག་ལ་དམིགས་པའི་ཉོན་མོངས་པ་རང་གི་རྒྱུད་ལ་
ཡོད་པ་སྤངས་པས་སོ། །ཞེས་གསུངས་སོ། །སྐབས་དོན་དྲི་ལན། ཉན་རང་དགྲ་བཅོམ་པ་
~29~

མཛོད་ཉི་མའི་དཀྱིལ་འཁོར
ལ་སྒྲིབ་པ་གཉིས་པོ་དེ་བཅོམ་ཞེས་བརྗོད་པའི་རྒྱུ་མཚན་ཡོད་དེ། །སྒྲིབ་པ་དང་པོ་རྩ་བ་
ནས་བཅོམ། གཉིས་པ་འདུན་པ་ལ་འདོད་ཆགས་དང་བྲལ་བའི་ཚུལ་གྱིས་བཅོམ་པའི་ཕྱིར་
ཏེ།དང་པོ་དེ།ཉན་རང་དགྲ་བཅོམ་པའི་རྒྱུད་ལ་སླར་ཡང་སྐྱེ་མི་སྲིད་པའི་ཕྱིར། གཉིས་པ་དེ་
དག་ལ་དམིགས་པའི་རང་རྒྱུད་ཀྱི་ཉོན་མོངས་སྤངས་ཀྱང་དེ་དག་ཉན་རང་དགྲ་བཅོམ་
པའི་རྒྱུད་ལ་སླར་ཡང་འབྱུང་སྲིད་པའི་ཕྱིར། ཞེས་པའོ། །ངག་དོན་སངས་རྒྱས་བཅོམ་ལྡན་
འདས་ཆོས་ཅན། ཕུན་སུམ་ཚོགས་པ་གསུམ་མངའ་སྟེ། རང་དོན། གཞན་དོན། འཕྲིན་
ལས་ཕུན་ཚོགས་གསུམ་མངའ་བའི་ཕྱིར་རོ། །གཉིས་པ་ནི་ཆོས་མངོན་མཛོད་ཀྱི་བསྟན་
བཅོས་རབ་བཤད་བྱ། ཞེས་ཏེ་གོ་སླའོ། །གཉིས་པ་ལ་གཉིས་ཆོས་མངོན་པའི་མཚན་དོན་
དང་མཛོད་ཀྱི་མཚན་དོན་ནོ། །དང་པོ་ནི། ཆོས་མངོན། རྐང་པ་གཉིས་ཏེ། འདིའི་སྐབས་སུ་
སྤྱི་དོན་དང་གཞུང་དོན་ནོ། །དང་པོ་ལ། དོན་དམ་པའི་ཆོས་མངོན་པ་དང་། བརྡར་བཏགས་
པའི་ཆོས་མངོན་པ་བཤད་པའོ། །དང་པོ་ལ། མངོན་པའི་མཚན་ཉིད་དང་། དབྱེ་བ།
སེམས་རྟེན། རྗེས་འབྲངས་གི་དོན་ལ་དཔྱད་པའོ། །དང་པོ་ནི། འདུས་བྱས་དང་ཟག་མེད་
ཀྱི་གཞི་མཐུན་པར་གྱུར་པས་རབ་ཏུ་ཕྱེ་བའི་ཕུང་པོར་དམིགས་པ་དེའོ། །གཉིས་པ་ནི། དེ་
ལ་ངོ་བོའི་སྒོ་ནས་དབྱེ་ན། །མཐོང་ལམ། སྒོམ་ལམ། མི་སློབ་ལམ་གསུམ། འཁོར་དང་
བཅས་པའི་དབང་དུ་བྱས་ན་ཟག་མེད་ཀྱི་ཕུང་པོ་ལྔ་ཡོད་དེ། དེ་སྐད་དུའང་རང་འགྲེལ་
ལས། ཆོས་མངོན་པ་ཞེས་བྱ་བ་འདི་གང་ཞེ་ན། ཆོས་མངོན་ཤེས་རབ་དྲི་མེད་རྗེས་
འབྲངས་བཅས། ཞེས་བྱ་བ་སྟེ། དེ་ལ་ཤེས་རབ་ཅེས་བྱ་བ་ནི་ཆོས་རབ་ཏུ་རྣམ་པར་འབྱེད་
པའོ། དྲི་མེད་ཅེས་བྱ་བ་ནི་ཟག་པ་མེད་པའོ། །རྗེས་འབྲང་བཅས་ཞེས་བྱ་བ་ནི་འཁོར་དང་
བཅས་པ་སྟེ། དེ་ལྟར་ཟག་པ་མེད་པའི་ཕུང་པོ་ལྔ་ལ་ཆོས་མངོན་པ་ཞེས་བསྟན་པར་འགྱུར་
རོ། །རེ་ཞིག་འདི་ནི་དོན་དམ་པའི་ཆོས་མངོན་པའོ། །ཞེས་གསུངས། དེ་ཡང་ལམ་གསུམ་
ཀ་ཡང་རེ་རེ་ཕུང་པོ་ལྔ་པ་ཅན་ཡིན་ལ། ཟག་མེད་ཀྱི་གཟུགས་ཀྱི་ཕུང་པོ་ནི་ཟག་མེད་ཀྱི་
~30~

མཛོད་ཉེ་མའྀ་དཀྱིལ་འཁོར།
སྡོམ་པ་ལ་བྱའོ། །གལ་ཏེ། འོག་ནས། སྒོམ་་པའི་ལམ་ནི་རྣམ་གཉིས་ཏེ། མཐོང་བ་ཞེས་བྱ་
ཟག་པ་མེད། ཅེས་ཟག་པ་དང་བཅས་པའི་སྒོམ་ལམ་བཤད་པ་དང་འགལ་ལོ་ཞེ་ན། མི་
འགལ་ཏེ། དེ་ནི་ཞི་རགས་ཀྱི་རྣམ་པ་ཅན་གྱི་འཇིག་རྟེན་པའི་ལམ་ལ་སྒོམ་ལམ་གྱི་མིང་
གིས་བསྟན་པ་ཙམ་ཡིན་པའི་ཕྱིར། །དེ་ལྟ་མིན་ན། ཟག་པ་དང་བཅས་པའི་སྒོམ་ལམ་ཆོས་
ཅན། ལམ་བདེན་དུ་ཐལ། འཕགས་རྒྱུད་ཀྱི་མཁྱེན་པ་ཡིན་པའི་ཕྱིར། རྟགས་ཁས ཁྱབ་སྟེ།
ལམམ་ཐོབ་པ་སོ་སོ་ཡི། སྐྱེ་བོར་འདོད་དེ་ཅེས་གསུངས་པའི་ཕྱིར། །འདོད་ན། ཟག་
བཅས་མ་ཡིན་པར་ཐལ། ཟག་མེད་ཡིན་པའི་ཕྱིར། མ་གྲུབ་ན་སོང༌། དེར་ཐལ། ལམ་བདེན་
ཡིན་པའི་ཕྱིར། འཁོར་གསུམ། གལ་ཏེ་མ་ཁྱབ་ཅེས་ཨུ་ཚུགས་བྱེད་ན། ལམ་མ་གཏོགས་
པ་འདུས་བྱས་རྣམས། ཟག་བཅས། ཞེས་དང༌། ཟག་མེད་ལམ་གྱི་བདེན་པ་དང་། འདུས་མ་
བྱས་རྣམས་གསུམ་ཡང་སྟེ། ཞེས་གསུངས་པ་མི་འཐད་པ་ཐོག་ཏུ་འབབ་བོ། །གསུམ་པ་ནི།
མཐོངལམ། བསམ་གཏན་ས་དྲུག་གང་རུང་ལ་བརྟེན་ཏེ། སྦྱོར་ལམ་ཆོས་མཆོག་བསམ་
གཏནས་དྲུག་གང་རུང་ལ་བརྟེན་པ་གང་ཞིག །དེ་གཉིས་ས་གཅིག་པའི་ཕྱིར། དང་པོ་གྲུབ་
སྟེ། མི་ལྕོགས་མེད་པ་དང་། ཁྱད་པར་བསམ་གཏན་ས་པའོ། །ཞེས་གསུངས། གཉིས་པ་
གྲུབ་སྟེ། དེ་ནི་ཆོས་མཆོག་དང་ས་གཅིག །ཅེས་གསུངས་པའི་ཕྱིར། མཐོང་ལམ་དེ་ཉེར་
བསྔོགས་ལྷག་མ་རྣམས་ལ་མི་བརྟེན་ཏེ། དེ་ཟག་མེད་ཡིན་ལ། ཉེར་བསྡོགས་ལྷག་མ་རྣམས་
གང་རུང་ལ་ཟག་བཅས་ཀྱིས་ཁྱབ་པའི་ཕྱིར། དེ་འདོད་སེམས་ལ་མི་བརྟེན་ཏེ། དེ་མཉམ་
པར་གཞག་པའི་ས་པ་ཡིན་་ལ། འདོད་པ་མཉམ་པར་མ་གཞག་པའི་ས་པ་ཡིན་པའི་ཕྱིར།
ངེ་གཟུགས་མེད་དང་པོ་གསུམ་ལ་མ་བརྟེན་ཏེ། དེ་གསུམ་གྱིས་འདོད་པ་ལ་དམིགས་མི་
ནས། མཐོང་ལམ་གྱིས་འདོད་པ་ལ་དམིགས་པའི་ཕྱིར། རྟགས་དང་པོ་གྲུབ་སྟེ། འདོད་པ་
ཀས་མེད་ཀྱི་དངོས་གཞི་རིང་བ་རྣམ་པ་བཞིས་རིང་བའི་ཕྱིར། །དེ་སྲིད་རྩེ་ལ་མི་
ྋ་ལ་འདུ་ཤེས་ཤིན་ཏུ་མི་གསལ་བའི་ཕྱིར། སྒོམ་ལམ་དང་མི་སློབ་ལམ་
~31~

མཛོད་ཉི་མའི་ཀུལ་འཁོར།
ཟག་མེད་ས་དགུ་གང་རུང་ལ་བརྟེན་པ་ཡིན་ལ། སྐབས་འདིའི་བརྟེན་པའི་དོན་བཞག་ཏུ་
ཡོད་དེ། ལམ་དེ་ས་དེ་ལ་བརྟེན་པ་ཞེས་བྱ་བའི་དོན་ལམ་དེ་ས་དེའི་ངོ་བོར་སྐྱེས་པ་ཞེས་བྱ་
བའི་དོན་ཡིན་པའི་ཕྱིར། །ལམ་དེ་ས་དེ་ལ་བརྟེན་ན་ལམ་དེ་ས་དེ་ཡིན་དགོས་ལམ་དེས་དེ་
ལ་བརྟེན་པ་ཡོད་པའི་ཕྱིར། །མཁར་གཞོང་ལ་རྒྱ་ཤུགས་བརྟེན་པ་ལྟ་བུ་མ་ཡིན་ཏེ། རྟེན་
དང་བརྟེན་པ་དོན་གཞན་མ་ཡིན་པའི་ཕྱིར། །བཞི་པ་ནི་ཆོས་མངོན་པ་རྗེས་འབྲངས་འཁོར་
དང་བཅས་ན་ཕུང་པོ་དུ་ཡིན་ཞེ་ན་བཞག་ཏུ་ཡོད་དེ། དོན་དམ་པའི་ཆོས་མངོན་པ་དེ།
འདོད་ཁམས་སུ་ཟག་མེད་མི་ལྕོགས་མེད་པ་ལ་བརྟེན་པའི་ཟག་མེད་གྱི་ཕུང་པོ་ལྔ། བསམ་
གཏན་དང་པོ་གཉིས་སུ་དེ་གཉིས་ཀྱི་སས་བསྡུས་ཀྱི་ཡིད་བདེ་ལ་བརྟེན་པའི་ཟག་མེད་ཀྱི་
ཕུང་པོ་ལྔ། བསམ་གཏན་གསུམ་པར་དགའ་བའི་ཀུན་དཀྲིས་དང་བྲལ་བའི་སེམས་ཚོར་
པདེ་བ་ལ་བརྟེན་པའི་ཟག་མེད་ཀྱི་ཕུང་པོ་ལྔ། བསམ་གཏན་བཞི་པར་ཚོར་བ་བཏངསྙོམས་
ལ་བརྟེན་པའི་ཟག་མེད་ཀྱི་ཕུང་པོ་ལྔ། གཟུགས་མེད་དང་པོ་གསུམ་དུ་ཚོར་བ་བཏང་སྙོམས་
ལ་བརྟེན་པའི་ཟག་མེད་ཀྱི་ཕུང་པོ་བཞི་པ་ཅན་ཡིན་པའི་ཕྱིར། དེའང་ཟག་མེད་ཀྱི་ཤེམ་རབ་
གཙོ་བོར་བྱས་ནས་དེའི་རྗེས་སུ་འབྲངས་བའམ། འཁོར་དུ་ལྡན་པ་ནི་ཟག་མེད་ཀྱི་གཟུགས་
ཀྱི་ཕུང་པོ་ཅེས་པ་ཟག་མེད་ཀྱི་རྣམ་པར་རིག་བྱེད་མ་ཡིན་པའི་གཟུགས་ཕུང་། ཟག་མེད་
ཀྱི་པུང་པོ་གཞན་བཞི་རྣམས་ཡིན་པའི་ཕྱིར། ཁ་ཅིག་ན་རེ། རྣམ་གྲོལ་གྱི་ཕུང་པོ་ལྔ་པོ་དེ་
སྐབས་འདིའི་རྗེས་འབྲངས་གི་ཕུང་པོ་ལྔར་བཞེད་དེ། སློབ་དཔོན་ཡོན་ཏན་འོད་ཀྱིས་
མཛད་པའི་ཕུང་པོ་ལྔའི་རྣམ་པར་འགྲེལ་པ་ལས་ཆོས་མངོན་པ་ནི་རྣམ་པ་གཉིས་ལ
པོ་ནི། ཟག་པ་མེད་པའི་ཕུང་པོ་ལྔ་སྟེ་ཚུལ་ཁྲིམས་ཀྱི་ཕུང་པོ་ནས་རྣམ་པར་གྲོལ་་
མཐོང་བའི་ཕུང་པོའི་བར་ལྔའོ། །ཐ་སྙད་ནི་ཤེས་རབ་མཚུངས་པར་ལྡན་པ་
ཐོས་པ་དང་བསམ་པ་དང་སྒོམ་བྱུང་དང་སྐྱེས་སྟོབས་དང་བསྟན་བཅོས་་ེ
རྣམ་པ་དྲུག་གི་བདག་ཉིད་ལ་ཆོས་མངོན་པ་ཞེས་བསྟན་པ་ཡིན་ནོ་
~32 ~

མཛོད་ཉི་མའི་དཀྱིལ་འཁོར།
ཕྱིར། ཞེས་ཟེར། འོ་ན་སྙོམས་འཇུག་དགེ་བ་རྩེ་གཅིག་པ། རྗེས་འབྲང་བཅས་ན་ཕུང་པོ་ལྔ།
ཞེས་གསུངས་པའི་ཕུང་པོ་ལྔ་དང་ཚུལ་ཁྲིམས་ཀྱི་ཕུང་པོ་སྟེ་ལྔ་ལ་བྱེད་རིགས་པར་ཐལ།
ཆོས་མངོན་པའི་རྗེས་འབྲང་གི་ཕུང་པོ་ལྔ་རྣམ་གྲོལ་གྱི་ཕུང་པོ་ལྔ་ལ་བྱེད་རིགས་པའི་ཕྱིར།
རྟགས་མཁས། འདོད་མི་ནུས་ཏེ། དེ་བཞིན་གཟུགས་མེད་ཕུག་པོ་པཞི། ཞེས་པའི་རང་
འགྲེལ་ལས། འཁོར་དང་བཅས་ན་ནི་ཕུང་པོ་བཞི་སྟེ། རྗེས་སུ་འབྲངས་པའི་གཟུགས་མེད་
པའི་ཕྱིར་རོ། །ཞེས་གསུངས་པའི་དོན་དང་འགལ་བའི་ཕྱིར། ཁོ་ན་རེ། ཟག་མེད་རྣམས་ཀྱི་
ཕུང་པོ་ཟག་མེད་ཀྱི་ཤེས་རབ་ཀྱི་འཁོར་དུ་ལྡན་པ་མི་འཐད་པར་ཐལ། སེམས་བྱུང་ལས་
སེམས་གཙོ་བོ་ཡིན་པའི་ཕྱིར། ཞེ་ན་མ་ཁྱབ་སྟེ། སྤྱིར་སེམས་གཙོ་བོ་སེམས་བྱུང་འཁོར་
ཡིན་ཀྱང་། ཆོས་རབ་ཏུ་རྣམ་པར་འབྱེད་པའི་ཤེས་རབ་སྐབས་འདིར་གཙོ་བོ་ཡིན་པའི་
ཕྱིར། དཔེར་ན་ཡིད་ཆེས་པའི་གནས་སྐབས་སུ་དད་པ་གཙོ་བོ་དང་། ཆུ་ལ་འགྲོ་བ་ན་
གཉན་པ་གཙོ་བོ། ནད་པ་གསོ་བའི་ཚེ་ན་སྨན་པ་གཙོ་བོར་བྱས་ཏེ། རྒྱལ་པོས་ཀྱང་དེའི་
རྗེས་སུ་འབྲངས་དགོས་པ་ལྟར་རོ། །མདོར་ན་མངོན་པ་ནི་ཕུང་པོ་ལྔའི་ནང་ནས་ལྡན་མིན་
འདུ་བྱེད་ཡིན་ཏེ། མཐོང་ལམ། བསྒོམ་ལམ།·མི་སློབ་ལམ་གསུམ་ལྡན་མིན་འདུ་བྱེད་ཡིན་
པའི་ཕྱིར་ཏེ། ལམ་བདེན་ལྡན་མིན་འདུ་བྱེད་ཡིན་པའི་ཕྱིར་ཏེ། ལམ་བདེན་དུ་འགྱུར་བའི་
ཕུང་པོ་ལྔ་ཡོད་པའི་ཕྱིར། དཔེར་ན། དངོས་པོ་བཞིན། རང་ལྡོག་གཞི་ལྡོག་མ་ཕྱེད་པའི་
རྩིང་ཆོས་མི་བྱའོ། ༈ །གཉིས་པ་བརྡར་བཏགས་པའི་མངོན་པ་ལ་མཚན་ཉིད། དབྱེ་བ།
མིང་གིས་འདོགས་པའི་ཆོས་སུ་བཤད་པ། ཁྱད་པར་གྱི་ཆོས་གཞན་བཤད་པའོ། །དང་པོ་
ནི། ཟག་མེད་ཀྱི་ཕུང་པོ་བརྗོད་བྱར་བྱེད་པའི་སྒྲ་འདི་ཐོབ་བྱེད་ཀྱི་ཐབས་གང་རུང་གི་རིགས་
སུ་གནས་པས་རབ་ཏུ་ཕྱེ་བའི་ཟག་བཅས་ཀྱི་ཕུང་པོར་དམིགས་པ་བརྡར་བརྟགས་པའི་ཆོས་
མངོན་པའི་མཚན་ཉིད་གཉིས་པ་དེ་ལ་དབྱེ་ན། ཆོས་མངོན་པའི་སྡེ་སྣོད་དགོངས་འགྲེལ་དང་
བཅས་པ་སྟེ་གཟུགས་ཀྱི་ཕུང་པོས་བསྡུས་པ་དང་། ཚོགས་སྦྱོར་གྱིས་བསྡུས་པའི་ཐོས་
~33~

མཛོད་ཉི་མའི་དཀྱིལ་འཁོར
བསམ་སྒོམ་པའི་ཤེས་རབ་གསུམ་སོགས་ཕུང་པོ་ཕྱི་མ་བཞིས་ཅི་རིགས་པར་བསྡུས་པ་
དུ་མ་ཡོད་དེ། རང་འགྲེལ་ལས། བརྡར་བཏགས་པ་ནི་དེ་ཐོབ་བྱ་ཕྱིར་གང་དང་བསྟན་
བཅོས་གང༌། ཞེས་བྱ་བ་སྟེ། གང་དང་གང་ཞེས་བྱ་བ་ཐོས་པ་དང་བསམ་པ་དང་བསྒོམ་པ་
ལས་བྱུང་པའི་ཤེས་རབ་གང་ཟག་པ་དང་བཅས་པ་དང་སྐྱེས་ནས་ཐོབ་པ་རྗེས་སུ་འབྲངས་
བ་དང་བཅས་པའོ། །བསྟན་བཅོས་གང་ཞེས་བྱ་བ་ནི་དེ་ཡང་ཟག་པ་མེད་པའི་ཤེས་རབ་དེ་
ཐོབ་པར་བྱ་བའི་ཕྱིར། དེའི་ཚོགས་སུ་གྱུར་པས་ཆོས་མངོན་པ་ཞེས་བྱའོ། །ཞེས་
གསུངས། གསུམ་པ་ནི། བརྡར་བཏགས་པའི་ཆོས་མངོན་པ་ལ་ཆོས་མངོན་པ་ཞེས་པའི་
མིང་གིས་བདག་སུ་རུང་སྟེ། དེའི་ཆོས་གསུམ་ཚང་བའི་ཕྱིར། རྒྱུ་མཚན་ཡོད་དེ། མངོན་
པའི་སྡེ་སྣོད་དགོངས་འགྲེལ་དང་བཅས་པས་མངོན་པ་པརྗོད་བྱར་བྱེད། ཚོགས་སྦྱོར་གྱིས་
བསྡུས་པའི་ཐོས་བསམ་སྒོམ་གསུམ་གྱི་ཤེས་རབ་གསུམ་མངོན་པ་ཐོབ་བྱེད་ཀྱི་ཐབས་དམ་
པ་ཡིན་པས་མངོན་པའི་མིང་གིས་བཏགས་པའི་ཕྱིར། བཏགས་པ་ལ་དགོས་པ་ཡོད་དེ།
ཆོས་མངོན་པ་ཐོབ་པར་འདོད་པའི་གང་ཟག་རྣམས་ཀྱིས་མངོན་པའི་སྡེ་སྣོད་དགོངས་འགྲེལ་
དང་བཅས་པལ་ཐོས་བསམ་དང༌། མངོན་པ་ཐོབ་བྱེད་ཀྱི་ཐབས་སུ་གྱུར་པའི་ཟག་བཅས་
ཀྱི་ཤེས་རབ་རྣམས་ལ་ཉམས་ལེན་བྱེད་དགོས་སོ་ཞེས་རྟོགས་པར་བྱ་བའི་ཆེད་ཡིན་པའི་
ཕྱིར། དངོས་ལ་གནོད་བྱེད་ནི། བརྡར་བཏགས་པའི་ཆོས་མངོན་པ་དེ་ཆོས་ཅན། མངོན་པ་
མིན་ཏེ། ཟག་མེད་ཀྱི་ཕུང་པོ་མིན་པའི་ཕྱིར་ཏེ། འདུས་བྱས་ཡིན་པ་གང་ཞིག །ལམ་བདེན་
མིན་པའི་ཕྱིར། དེས་ན། བརྡར་བཏགས་པའི་ཆོས་མངོན་པ་ཆོས་ཅན། ཆོས་མངོན་པ་
ཞེས་བརྗོད་པའི་རྒྱུ་མཚན་ཡོད་དེ། རང་གི་མཚན་ཉིད་དེ། རང་གི་ཐུན་མོངས་མ་ཡིན་པའི་
སྡོད་ལུགས་ཀྱི་ངོས་ནས་གྲུབ། དོན་དམ་པའི་ཆོས་མྱ་ངན་ལས་འདས་པ་ལ་མངོན་དུ་
ཕྱོགས་པའི་ཕྱིར། དེ་སྐད་དུ་ཡང་རང་འགྲེལ་ལས། ངེས་པའི་ཚིག་ཏུ་ན་རང་གི་མཚན་ཉིད་
འཛིན་པའི་ཕྱིར། ཆོས་ཏེ་དེ་ལྟ་བས་ན་འདི་ནི་དོན་དམ་པའི་མྱ་ངན་ལས་འདས་པའི་ཆོས་
~34~

མཛོད་ཉི་ཨའི་དཀྱིལ་འཁོར།
ཀྱི་མཚན་ཉིད་ལ་མངོན་དུ་ཕྱོགས་པའི་ཕྱིར་ཆོས་མངོན་པའོ། །ཞེས་གསུངས་སོ།།བཞི་པ་
ནི། ཆོས་མངོན་པ་ཐོཔ་བྱེད་ཀྱི་ཐབས་སུ་གྱུར་པའི་ཤེས་རབ་གསུམ་པོ་དེ་ས་གང་དུ་ཡོད་
ཅེ་ན། སྐྱེས་ཐོབ་ཀྱི་ཤེས་རབ་ཁམས་གསུམ་ཀ་ན་ཡོད། ཐོས་བྱུང་གི་ཤེས་རབ་ཁམས་
འོག་མ་གཉིས་ན་ཡོད་ཀྱི་གཟུགས་མེད་ཁམས་ན་མེད་དེ། དེ་ན་སྒྲ་ཐོས་པ་མེད་པའི་ཕྱིར།
བསམ་བྱུང་གི་ཤེས་རབ་འདོད་ཁམས་ན་ཡོད་ཀྱི་ཁམས་གོང་མ་གཉིས་ན་མེད་དེ། དེ་
གཉིས་ན་སེམས་པར་བརྩོམས་པ་ཙམ་གྱིས་ཏིང་ངེ་འཛིན་དུ་འགྱུར་པའི་ཕྱིར། སྒོམ་བྱུང་
གི་ཤེས་རབ་ཁམས་གོང་མ་གཉིས་ན་ཡོད་ཀྱི་འདོད་ཁམས་ན་མེད་དེ། · འདོད་ཁམས་
མཉམ་པར་མ་བཞག་པའི་ས་པ་ཡིན་པའི་ཕྱིར། དེ་སྐད་དུ་ཡང་། གནས་གཉིས་པའི་དེ་མ་
ཐག་རྐྱེན་འཆད་པའི་རང་འགྲེལ་དུ། འདོད་པའི་ཁམས་ན་ནི་ཡིད་ལ་བྱེད་པ་གསུམ་སྟེ།
ཐོས་པ་དང་བསམ་པ་ལས་བྱུང་བ་དང་སྐྱེས་ནས་ཐོབ་པ་རྣམས་སོ། །གཟུགས་ཀྱི་ཁམས་
ན་ནི་གསུམ་སྟེ་ཐོས་པ་དང་སྒོམ་པ་ལས་བྱུང་བ་དང་སྐྱེས་ནས་ཐོབ་པ་རྣམས་སོ། །བསམ་
པ་ལས་བྱུང་བ་ནི་མེད་དོ། གང་གི་ཚེ་དེ་དག་ངེས་པར་རྩོམ་པ་དེའི་ཚེ་དེ་དག་ནི། ཏིང་ངེ་
འཛིན་ཁོ་ན་ཉེ་བར་གནས་པ་ཡིན་ནོ། །གཟུགས་མེད་པའི་ཁམས་ན་ནི་སྒོམ་པ་ལས་བྱུང་བ་
དང་སྐྱེས་ནས་ཐོབ་པ་དག་གོ །ཞེས་གསུངས། མངོན་པའི་བསྟན་བཅོས་ཡང་སྒྲ་རང་
མཚན་པ་ལ་བྱེད་ན་འདོད་པ་ན་ཡོད་ཀྱི་ཁམས་གོང་མ་གཉིས་ན་མེད་དེ། རྣམ་རིག་
དཔྱོད་དང་བཅས་དག་ན། ཞེས་དང་། དེའི་རང་འགྲེལ་དུ། རྣམ་པར་རིག་བྱེད་ནི་ས་གཉིས་
པོ་འདོད་པའི་ཁམས་དང་བསམ་གཏན་དང་པོ་ཁོ་ན་ན་ཡོད་ཀྱི་དེ་ཡན་ཆད་ན་མེད་དོ། །
ཞེས་གསུངས་པའི་ཕྱིར། མིང་ཚིག་ཡི་གེའི་ཚོགས་ནི་ཁམས་འོག་མ་གཉིས་ན་ཡོད་ཀྱི།
གཟུགས་མེད་ཁམས་ན་མེད་དེ། འདོད་དང་གཟུགས་རྟོགས་སེམས་ཅན་སྟོན། ཞེས་
གསུངས་པའི་ཕྱིར། གཟུགས་མེད་ཀྱི་སས་བསྡུས་བའི་སྒོམ་བྱུང་གི་ཤེས་རབ་མཉམ་
བཞག་ཡིན་ཀྱང་། རྗེས་འབྲང་གི་གཟུགས་མེད་པའི་ཕྱིར་འཁོར་དང་བཅས་ན་བརྡར་
~35~

མཛོད་ཉི་མའི་དཀྱིལ་འཁོར།
བཏགས་པའི་ཆོས་ཀྱི་ཕུང་པོ་བཞི་པ་ཅན་དང་། གཟུགས་ཀྱིས་སས་བསྡུས་པའི་སྒོམ་བྱུང་
གི་ཤེས་རབ་ལ་བསམ་གཏན་གྱི་སྡོམ་པས་བསྡུས་པའི་རྣམ་པར་རིག་བྱེད་མིན་པའི་
གཟུགས་ཡོད་པས་བརྡར་བཏགས་པའི་ཆོས་ཕུང་པོ་ལྔ་པ་ཅན་ཡིན་ཏེ། འགྲེལ་པ་རྒྱལ་
སྲས་མ་ལས། ཐོས་པ་དང་བསམ་པ་ལས་བྱུང་བ་དང་སྐྱེས་ནས་ཐོབ་པ་དང་། སྒོམ་པ་ལས་
བྱུང་བ་གཟུགས་མེད་པ་སྤྱོད་པ་ནི། རྗེས་སུ་འབྲང་བའི་གཟུགས་མེད་པའི་ཕྱིར། ཆོས་
མངོན་པ་ཕུང་པོ་བཞི་པ་ཡིན་ནོ། །གཟུགས་ན་སྤྱོད་པ་ནི་བསམ་གཏན་གྱི་སྡོམ་པ་ཡོད་པའི་
ཕྱིར་ཆོས་མངོན་པ་ཕུང་པོ་ལྔ་པ་ཡིན་ནོ། །ཞེས་གསུངས་པའི་ཕྱིར། ཁོ་ན་རེ། ཆོས་མངོན་
པ་མེ་ལ་བསྲེགས་པའི་ཆོས་སྤོང་གི་ལས་སྒྲིབ་གཞི་མ་གྲུབ་པར་ཐལ། བརྡར་བཏགས་
པའི་ཆོས་མངོན་པ་ཡིན་ན་ཆོས་མངོན་པ་མ་ཡིན་དགོས། དོན་དམ་པའི་ཆོས་མངོན་པ་
ཡིན་ན་མེ་ལ་བསྲེགས་མི་ནུས་པས་ཁྱབ་པའི་ཕྱིར། །དང་པོ་ཁས། ཞེ་ན། མ་ཁྱབ་སྟེ།
སངས་རྒྱས་ལ་ངན་སེམས་ཀྱིས་ཁྲག་ཕྱུང་བའི་མཚམས་མེད་ཀྱིས་ལས་སྒྲིབ་གཞི་མ་གྲུབ་
པར་ཐལ། གཟུགས་སྐུ་ཡིན་ན་སངས་རྒྱས་མ་ཡིན་དགོས་པ་གང་ཞིག །སངས་རྒྱས་ཡིན་
ན་ཁྲག་འབྱིན་མི་ནུས་པས་ཁྱབ་པའི་ཕྱིར། ཁྱབ་པ་ཁས་སོ། །གཞན་ཡང་། དགྲ་བཅོམ་པ་
བསྐྲོངས་པའི་ལས་སྒྲིབ་གཞི་མ་གྲུབ་པར་ཐལ། དགྲ་བཅོམ་པ་ཡིན་ན་མ་ཀྲོངས་པས་ཁྱབ་
པའི་ཕྱིར། ཁྱབ་པ་ཁས་སོ། ༈ །གཉིས་པ་གཞུང་དོན་ནི། རྐང་པ་དང་པོ་ལ། དོན་དམ་པའི་
ཆོས་མངོན་པ་བཞག་ཏུ་ཡོད་དེ། ཟག་མེད་ཀྱི་ཤེས་རབ་རྗེས་འབྲང་དང་བཅས་པ་དེ་ཡིན་
པའི་ཕྱིར། རྐང་པ་གཉིས་པ་ལ་བརྡར་བཏག་པའི་ཆོས་མངོན་པ་བཞག་ཏུ་ཡོད་དེ། དོན་
དམ་པའི་ཆོས་མངོན་པ་ཐོབ་བྱེད་ཀྱི་ཐབས་སུ་གྱུར་པའི་ཤེས་རབ་ཟག་བཅས་རྣམས་
དང་ཆོས་མངོན་པའི་སྡེ་སྣོད་དགོངས་འགྲེལ་དང་བཅས་པ་དེ་ཡིན་པའི་ཕྱིར་རོ། ༈ །
གཉིས་པ་ནི་འདིར་དེའི། རྐང་པ་གཉིས་ལ། ངག་དོན། བསྟན་བཅོས་འདི་ལ་མངོན་པའི་
མཛོད་ཅེས་བརྗོད་པའི་རྒྱུ་མཚན་ཡོད་དེ། མངོན་པ་སྡེ་བདུན་གྱི་དོན་གཅེས་གཅེས་
-36~

མཛོད་ཉི་མའི་དཀྱིལ་འཁོར།
རྣམས་བསྟན་བཅོས་འདིའི་བརྗོད་བྱའི་དོན་དུ་ཡང་དག་པར་ཆུད་པའི་དོན་གྱིས་དེ་ལྟར་
བརྗོད་པའི་ཕྱིར། དཔེར་ན། རལ་གྲི་གང་དུ་འཇུག་པའི་ཤུབས་དེ་ལ་རལ་གྲིའི་ཤུབས།
ནོར་གང་དུ་འཇོག་པའི་གནས་དེ་ལ་ནོརགྱི་མཛོད་ཅེས་བརྗོད་པ་བཞིན་ནོ། ༈ །ཡང་མངོན་
པ་སྡེ་བདུན་པོ་དེ་ལ་མངོན་པའི་མཛོད་ཅེས་བྱ་སྟེ། དེ་བསྟན་བཅོས་འདིའི་འབྱུང་ཁུངས་
སམ་གནས་ཡིན་པས་དེ་ལྟར་བརྗོད་པའི་ཕྱིར། . དཔེར་ན་རལ་གྲི་གང་ནས་སྦྱིན་པའི་
ཤུབས་དེ་ལ་རལ་གྲིའི་ཤུབས་ཞེས་བརྗོད་པ་བཞིན་ནོ། ༈ །གསུམ་པ་ནི། རང་འགྲེལ་ལས།
ཡང་ཅིའི་ཕྱིར་ཆོས་མངོན་པ་བསྟན། འདི་དང་པོ་ཉིད་དུ་སུས་བསྟན་འདི་ལྟར་སློཔ་དབོན་
ཆོས་མངོན་པའི་མཛོད་འཆད་པ་ལ་གུས་ཞེ་ན། ༈ །ཆོས་རྣམས་རབ་ཏུ། རྐང་པ་བཞི་
གསུངས་པའི་སྐབས་སུ། ངག་དོན་ནི་མངོན་ལ་སྡེ་བདུན་པོ་འདི་གསུངས་པ་ལ་ཆོས་ཅན།
དགོས་པ་ཡོད་དེ། ཆོས་རབ་ཏུ་རྣམ་འབྱེད་ཀྱི་ཤེས་རབ་བསྐེད་པར་བྱ་བའི་ཆེད་ཡིན་པའི་
ཕྱིར། དེ་བསྐྱེད་པ་ལ་ཆོས་ཅན། དགོས་པ་ཡོད་དེ།ཉོན་མོངས་མ་ལུས་པར་སྤངས་པར་བྱ་
བའི་ཆེད་ཡིན་པའི་ཕྱིར། ཉོན་མོངས་མ་ལུས་པར་སྤངས་དགོས་ཏེ། ཉོན་མོངས་པའི་དབང་
གིས་འཇིག་རྟེན་པ་རྣམས་སྲིད་པའི་རྒྱ་མཚོ་འདིར་ཁྱམས་པའི་ཕྱིར། ཉོན་མོངས་སྤོངས་ཕྱིར་
དུ་ཆོས་རབ་ཏུ་རྣམ་འབྱེད་ཀྱི་ཤེས་རབ་སྐྱེ་དགོས་ཏེ། ཆོས་རབ་ཏུ་རྣམ་འབྱེད་ཀྱི་གང་
ཟག་གི་བདག་མེད་རྟོགས་པའི་ཤེས་རབ་ལ་མ་བརྟེན་པར་ཉོན་མོངས་དངོས་སུ་སྤོངས་
མི་ནུས་པའི་ཕྱིར། དཔེར་ན། ཟས་མ་གཏོགས་པ་སྲོག་འཛིན་པའི་ཐབས་མེད་དོ། །ཞེས་
སྨྲས་ན། ཟས་དེ་ཁོ་ན་སྲོག་འཛིན་པའི་ཐབས་ཡིན་པར་གོ་བ་བཞིན་ནོ། མངོན་པ་སྡེ་བདུན་
ཕོ་འདི་ནི་སྟོན་པས་གསུངས་ཏེ། དགྲ་བཅོམ་པ་ཆེན་པོ་རྣམས་ཀྱིས་ཀྱང་སངས་རྒྱས་ལ་
མ་བརྟེན་པར་ཐོག་མར་ཆོས་རྣམས་ཀྱི་རང་དང་སྤྱིའི་མཚན་ཉིད་དང་དབྱེ་བ་སྟོན་པར་མི་
ནུས་པས། སྟོན་པས་གདུལ་བྱ་རྣམས་ཀྱི་ཁམས་དང་ཕསམ་པ་དང་བག་ལ་ཉལ་དང་དྲི་བ་
རྣམས་ལ་བལྟོས་ནས་དེ་དང་མཐུན་པར་ལུང་དེ་དང་དེ་ལས་དང་པོ་སིལ་བུ་སིལ་བུར་
~37·

མཛོད་ཉི་མའི་དཀྱིལ་འཁོར།
གསུངས་པ་རྣམས། གནས་བརྟན་ཆོས་སྐྱོབ་ལ་སོགས་པས་ཆེད་དུ་བརྗོད་པའི་ཚོམས་སུ་
སྡེབས་པ་ཡིན་ཏེ། དཔེར་ན། སྐྱེ་མ་འདུས་བྱས་རྣམས་མི་རྟབ།།སྐྱེ་ཞིང་འཇིགས་པའི་ཆོས་
ཅན་ཡིན། ཞེས་སོགས་ལྟ་བུའོ། །དེས་ན་མངོན་པ་སྡེ་བདུན་ཡང་སྟོན་པས་གསུངས་པ་དགྲ་
བཅོམ་པ་རྣམས་ཀྱིས་བསྡུས་པའོ། ། འོ་ན་གང་གང་གིས་བསྡུས་སྙམ་ན། སློབ་དཔོན་རྒྱལ་
པོ་སྲས་ཀྱི་གཞུང་ལས་ལྷུག་པར་འབྱུང་བ་འཆིམས་ལྷ་རྗེ་གོ་ཆ་ཞེས་བྱ་བས་སྡོམས་སུ་
བསྡུས་པ་ལས། ཡེ་ཤེས་ལ་འཇུག་ཀཏའི་བུས། རབ་ཏུ་བྱེད་པ་དབྱིག་ཤེས་ཀྱིས། རྣམ་
ཤེས་ཚོགས་ནི་ལྷ་སྐྱེད་ཀྱིས་ཆོས་ཀྱི་ཕུང་པོ་ཤཱ་རིའི་བུས། བདགས་པའི་བསྟན་བཅོས་
མོའུ་འགལ་བུས། འགྲོ་པའི་རྣམ་གྲངས་གསུས་པོ་ཆེས། ཁམས་ཀྱི་ཚོགས་ནི་གང་པོས་
བསྡུས། ཞེས་གསུངས་པ་ལྟར་རོ། །བྱེ་བྲག་སྨྲ་བས་འཆད། ལོ་ཅེས་པ་མ་རངས་པའི་ཚིག་
ཡིན་པས་སློབ་དཔོན་དང་མདོ་སྡེ་པ་ན་རེ། མངོན་པ་སྡེ་བདུན་བཀའ་མིན་ཏེ། དེ་ལས་
འདུས་མ་བྱས་རྫས་གྲུབ་དང་། རྡུལ་ཕྲན་ཆ་མེད་སོགས་བཀའ་དང་འབ། ལ་བའི་དོན་དུ་མ་
བསྟན་པའི་ཕྱིར། དེས་ན། དེ་རྣམས་སོ་སོ་སྐྱེ་བོའི་པཎྜི་ཏ་དེ་དང་དེས་བྱས་པ་ཡིན་
ནོ། །འོན་ཀྱང་བཀའ་ལ་སྡེ་སྣོད་གསུམ་མ་ཚང་པའི་སྐྱོན་དུ་མི་འགྱུར་ཏེ། འདུལ་བ་དང་མདོ་
སྡེའི་སྡེ་སྣོད་གང་དུ་ཆོས་རྣམས་ཀྱི་རང་དང་སྤྱིའི་མཚན་ཉིད་ལས་བརྩམས་ཏེ་སིལ་བུ་
སིལ་བུར་སྟོན་པའི་མདོ་རྣམས་མངོན་པའི་སྡེ་སྣོད་ཡིན་པའི་ཕྱིར། འོ་ན་ཅིའི་ཕྱིར་མདོ་སྡེ་
པ་ཞེས་བྱ་ཞེ་ན་བཅོམ་ལྡན་འདས་ཀྱིས་མདོ་སྡེ་ཚད་མར་བྱས་ཏེ་དེའི་རྗེས་སུ་འབྲང་ནས་
གྲུབ་མཐའ་སྨྲ་བར་བྱེད་ཀྱི། བསྟན་བཅོས་བྱེ་བྲག་ཏུ་བཤད་པ་སོགས་ཚད་མར་ཁས་མི་
ལེན་པས་མདོ་སྡེ་པ། ཆོས་ཐམས་ཅད་དཔེའི་སྒོ་ནས་སྟོན་པས་དཔེ་སྟོན་པ་ཞེས་ཀྱང་
བརྗོད་དོ། །ཙིའི་ཕྱིར་བྱེ་བྲག་སྨྲ་བ་ཞེས་བྱ་ཞེ་ན། །བསྟན་བཅོས་བྱེ་བྲག་ཏུ་བཤད་པའི་
རྗེས་སུ་འབྲང་སྟེ་དུས་གསུམ་རྫས་ཡོད་དུ་སྨྲ་བ་སོགས་གྲུབ་མཐའ་སྨྲ་བར་བྱེད་པས་བྱེ་
བྲག་སྨྲ་བ་ཞེས་བརྗོད་དོ། །དེ་ལ་ཁ་ཆེའི་ཡུལ་ན་གནས་པའི་ཁ་ཆེ་བྱེ་བྲག་ཏུ་སྨྲ་བ་དང་།
~38~

མཛོད་ཉི་མའི་དཀྱིལ་འཁོར།
རྒྱ་གར་ཤར་ཕྱོགས་དང་ཡུལ་དབུས་ན་གནས་པའི་བྱེ་བྲག་སྨྲ་བ་ལྟ་བུ་ཉི་འོག་བྱེ་བྲག་ཏུ་སྨྲ་
བ་གཉིས་ཡོད་དོ། །སྐབས་འདིར་སྤྱིའི་དོན་ལ། །དགོས་འབྲེལ་ངག་གི་དབྱེ་བ་ལ། སོ་སོའི་
རང་བཞིན་གཞུང་གི་ཚིག་གང་གི་ཚུལ་ཇི་ལྟར་བསྟན་པ་དགོས་འབྲེལ་གྱི་ངག་ཐོག་མར་
བཀོད་པའི་དགོས་པ། དགོས་སོགས་བཞི་པོ་ངོ་བོ་གཅིག་དང་ཐ་དད་དཔྱད་པ་སྟེ་ལྔའོ། །
དང་པོ་ནི། བཅུ་གཉིས་ཡོད་དེ། ངག་ཙམ་ལ་ཡོད་པའི་དགོས་སོགས་ཆོས་བཞི། བསྟན་
བཅོས་ལུས་ལ་ཡོད་པའི་དགོས་སོགས་ཆོས་བཞི། དགོས་འབྲེལ་ངག་ལ་ཡོད་པའི་དགོས་
སོགས་ཆོས་བཞི་རྣམས་སུ་ཡོད་པའི་ཕྱིར། གཉིས་པ་ནི། དང་པོ་ངག་ཙམ་ལ་ཡོད་པའི་
དགོས་སོགས་ཆོས་བཞི་ནི། ངག་དོན་མཐུན་ཐམས་ཅད་ལ་དགོས་སོགས་བཞི་ཡོད་དེ།
དཔེར་ན་ཇ་སྐོལ་གཅིག་ཅེས་པ་ལྟ་བུ་ལ་མཚོན་ན་ཇ་སྐོལ་བ་བརྗོད་བྱ། དེ་ལ་བརྟེན་ནས་
ཕ་རོལ་པོས་དོན་གོ་བ་དགོས་པ། དེ་ལ་བརྟེན་ནས་འདོད་པའི་དོན་གྲུབ་པ་ཉིང་དགོས་
སོ། །དེའི་ཉིང་དགོས་དགོས་པ་ལ་འབྲེལ་བ་སོགས་འབྲེལ་བ་ཡིན་ནོ། །གཉིས་པ་ནི། ཟག་
བཅས་ཟག་མེད་ཀྱིས་བསྡུས་པའི་ཆོས་ཐམས་ཅད་བསྟན་བཅོས་འདིའི་བརྗོད་བྱ། བསྟན་
བཅོས་འདི་ལ་བརྟེན་ནས་ཕུང་ཁམས་སྐྱེ་མཆེད་ཀྱིས་བསྡུས་པའི་ཆོས་སོ་ལྔ་རྟོགས་པ་འདི་
རྩམས་པའི་དགོས་པ་དེ་ལྟར་རྟོགས་པ་ལ་བརྟེན་ནས་མཐར་ལྷག་མེད་མྱང་འདས་ཐོབ་པ་1
འདིའི་ཉིང་དགོས་སོ། །འདིའི་ཉིང་དགོས་འདིའི་དགོས་པ་ལ་འབྲེལ་བ་སོགས་འབྲེལ་བ་
ཡིན་ནོ། །གསུམ་པ་ནི། བསྟན་བཅོས་འདིའི་དགོས་སོགས་ཆོས་བཞི་པོ་དེ། དགོས་འབྲེལ་
གྱི་ཚིགས་བཅད་འདིའི་བརྗོད་བྱ་འདི་ལ་བརྟེན་ནས་བསྟན་བཅོས་འདི་ལ་དགོས་སོགས་
ཆོས་བཞི་ཡོད་པར་རྟོགས་པ་འདིའི་དགོས་པ། དེ་ལྟར་རྟོགས་པ་ལ་བརྟེན་ནས་གདུལ་བྱ་
བསྟན་བཅོས་འདི་ལ་ཐོས་བསམ་གྱིས་ཞུགས་པ་འདིའི་ཉིང་དགོས་འདི་དགོས་པ་ལ་
འབྲེལ་བ་སོགས་འདིའི་འབྲེལ་པ་ཡིན་ནོ། །གསུམ་པ་ནི། ཆོས་རྣམས་ཞེས་པས་བསྟན་
བཅོས་འདིའི་བརྗོད་བྱ་དངོས་སུ་བསྟན། རབ་ཏུ་རྣམ་འབྱེད། ཞེས་པས་དགོས་པ་དངོས་
~39~

མཛོད་ཉི་མའི་དཀྱིལ་འཁོར།
སུ་བསྟན། མེད་པར་ཉོན་མོངས་རྣམས། ཞེས་སོགས་ཀྱི་ཉོན་མོངས་དང་འབྲེལ་བ་ཤུགས་
ལ་བསྟན་ནོ། །བཞི་པ་ནི། བསྟན་བཅོས་ཀྱི་ཐོག་མར་དགོས་འབྲེལ་གྱི་ངག་བཀོད་པ་ཆོས་
ཅན། དགོས་པ་ཡོད་དེ། བསྟན་བཅོས་འདི་ལ་དགོས་སོགས་ཆོས་བཞི་མེད་པར་ཤས་ཆེར་
འཛིན་པའི་དོན་མི་འགྱུར་གྱི་ཐེ་ཚོམ་དང་མེད་པར་འདོད་པའི་ལོག་རྟོགས་བསལ་བའི་སྒོ་
ནས། ཡོད་པར་ཤས་ཆེར་འཛིན་པའི་དོན་འགྱུར་གྱི་ཐེ་ཚོམ་དང་ཡོད་པ་ལ་ངེས་ཤེས་སྐྱེད་
པར་བྱ་བའི་ཆེད་ཡིན་པའི་ཕྱིར། དེ་ལྟར་བསྐྱེད་པ་ཆོས་ཅན། དགོས་པ་ཡོད་དེ། གདུལ་
བྱ་བསྟན་བཅོས་ལ་འཇུག་པར་བྱ་བའི་ཆེད་ཡིན་པའི་ཕྱིར། སློབ་དཔོན་ཆོས་མཆོག་ན་རེ།
བསྟན་བཅོས་ལ་དགོས་པ་ཡོད་དམ་མེད། ཡོད་ཀྱང་བསྒྲུབ་མི་ནུས་སམ་ནུས་ཀྱང་འདོད་
བྱ་མིན་ནམ། · འདོད་བྱ་ཡིན་ཡང་འགྲེལ་པ་མེད་དམ་སྙམ་པའི་དོགས་པ་ཟློག་པའི་ཕྱིར་དུ་
དགོས་སོགས་ཆོས་བཞི་བསྟན་པ་ཡིན་གསུངས། སློབ་དཔོན་ཏུལ་བའི་ལྷ་ན་རེ། བརྗོད་བྱ་
མེད་པ་ཉིད་དམ། དགོས་པ་མེད་པ་ཉིད་དམ། ཉིང་དགོས་མེད་དམ། དེ་དག་ཐབས་འདི་
དང་མ་འབྲེལ་ལམ་སྙམ་པའི་དོགས་པ་བཀག་ནས་བསྟན་བཅོས་ལ་འཇུག་པའི་ཕྱིར་དུ་
དགོས་སོགས་བཞི་པོ་དེ་བསྟན་གསུངས་སོ། །ཁོ་ན་རེ། སྒྲ་མི་རྟག་ཞེས་པའི་ངག་གི་སྒྲ་
རྟག་འཛིན་གྱི་སྒྲོ་འདོགས་སེལ་བར་ཐལ༑ དགོས་སོགས་ཆོས་བཞི་སྟོན་པའི་གཞུང་ཚིག་
ལ་བརྟེན་ནས་དགོས་སོགས་ཆོས་བཞི་མེད་པར་དོགས་པ་སེལ་ནུས་པའི་ཕྱིར། རྟགས་
ཁས། འདོད་ན། སྒྲ་མི་རྟག་པར་སྒྲུབ་པའི་རྟགས་དཔེ་དོན་མེད་པར་ཐལ་བ་དང་། དངོས་
སྟོབས་རྗེས་དཔག་གི་ཡུལ་ལ་ལུང་རྣམས་གནོད་སྒྲུབ་དུ་འཇུག་པ་ཐལ་ལོ། །ཞེས་ཟེར། རྩ་
བང་མ་ཁྱབ་སྟེ། སྒྲ་མི་རྟག་ཞེས་པའི་ངག་ལ་བརྟེན་ནས་སྒྲ་རྟག་གམ་མི་རྟག་གམ་སྙམས་
པའི་ཐེ་ཚོམ་ཙམ་སྐྱེ་སྲིད་ཀྱང་། སྒྲ་མི་རྟག་རྟོགས་ཀྱི་རྗེས་དཔག་དངོས་སུ་བསྐྱེད་མི་སྲིད།
དགོས་འགྲེལ་གྱི་ངག་འདི་ལ་བརྟེན་ནས་བསྟན་བཅོས་འདི་ལ་དགོས་སོགས་ཆོས་བཞི་
ཡོད་པར་རྟོགས་པའི་རྗེས་དཔག་དངོས་སུ་བསྐྱེད་ནུས་པའི་ཕྱིར་རོ། །ལྔ་པ་ནི། ཆོས་
~40~

མཛོད་ཉི་མའི་དཀྱིལ་འཁོར།
བཞི་པོ་ངོ་བོ་གཅིག་གམ་ཐ་དད་གང་སྙམ་ན། དགོས་པ་ཉིང་དགོས། འབྲེལ་པ་རྣམས་
བརྗོད་བྱ་དང་ངོ་བོ་གཅིག་ཡིན་ཏེ། ཆོས་ཐམས་ཅད་བསྟན་བཅོས་འདིའི་བརྗོད་བྱ་ཡིན་
པའི་ཕྱིར། དགོས་པ་དང་ཉིང་དགོས་བསྟན་བཅོས་རྣམས་ངོ་བོ་ཐ་དད་ཡིན་ཏེ། སྔ་མ་སྔ་མ་
ལ་བརྟེན་ནས་ཕྱི་མ་ཕྱི་མ་འབྱུང་བའི་ཕྱིར་ཏེ། བསྟན་བཅོས་འདིའི་འབྲེལ་པ་དེ་ཐབས་དང་
ཐབས་བྱུང་གི་འབྲེལ་པ་ཡིན་པའི་ཕྱིར། དཔེར་ན་ཊིཀྐ་ལས། འདུལ་བའི་མདོ་དང་དགོས་
པ་གཉིས་ནི་ཐབས་དང་ཐབས་ལས་བྱུང་བའི་མཚན་ཉིད་ཀྱི་འབྲེལ་པ་སྟེ་རྒྱུ་དང་འབྲས་
བུའི་མཚན་ཉིད་ཅེས་བྱ་བའི་ཐ་ཚིག་གོ །ཞེས་གསུངས་པ་ལྟ་བུའོ། །དེས་ན་བསྟན་བཅོས་
འདིའི་ཉིང་དགོས་སུ་གྱུར་པའི་དངོས་པོ། འདིའི་དགོས་པར་གྱུར་པའི་དངོས་པོ་ལ་འབྲེལ།
འདིའི་དགོས་པར་གྱུར་པའི་དངོས་པོ་བསྟན་བཅོས་འདི་ལ་འབྲེལ། བསྟབ་བཅོས་འདི་སློབ་
དཔོན་དབྱིག་གཉེན་གྱི་ཐུགས་རྒྱུད་ཀྱི་ཐབས་ཤེས་ཁྱད་པར་ཅན་ལ་འབྲེལ་ལོ་ཅེས་ཁོངས་
སུ་ཆུད་པར་བྱའོ། །འོ་ན་བསྟན་བཅོས་འདིའི་ཉིང་དགོས་སུ་གྱུར་པའི་མྱང་འདས་གཉིས་པོ་
ཕ་ཁྱད་པར་ཅི་ཡོད་ཅེ་ན། ཉན་ཐོས་སྡེ་པའི་ལུགས་ལ་ལས་ཉོན་གྱིས་པསྡུས་པའི་ཀུན་
འབྱུང་བདེན་པ་སྤངས་པའི་སོ་སོར་བརྟགས་འགོག་ཐོབ་ཅིང་མངོན་དུ་བྱས། སྡུག་བདེན་
སྤངས་པའི་འགོག་པ་ཐོབ་ལ་མངོན་དུ་མ་བྱས་པའི་མྱང་འདས་ནི། ལྷག་བཅས་མྱང་འདས་
ཡིན་ཏེ། སྡུག་བསྔལ་གསུམ་ཅི་རིགས་བའི་ལྷག་མ་དང་བཅས་པའི་ཕྱིར། དཔེར་ན། འདོད་
བའི་རྟེན་ལ་དགྲ་བཅོམ་པ་རྒུར་ཆུང་ཐལ་སྐྱོ་གསོལ་ཏེ་གྲོངས་པ་དང༌། དགྲ་བཅོམ་པ་
འཆར་དཀའ་སྨད་འཚོང་མའི་གླིང་དུ་དབུ་རྐུན་པོས་བཅད་དེ་བཀྲོངས་པ་དང་། །རང་
སངས་རྒྱས་དུག་འདས་བཀྲོངས་པ་དང༌། སངས་རྒྱས་ལའང་ཞབས་ལ་སེང་སྡེང་གི་ཚལ་
པ་ཟུག་པ་དང་། སྐུ་རོ་རྒྱབ་སྙུང་བ་དང༌། ལྷས་བྱིན་གྱི་འཁྲུལ་འཁོར་གྱི་ཆ་གའི་ཆ་ཤས་
ཕོག་པས་སྐུ་མཚལ་བྱུང་བ་ལ་སོགས་པ་སྡུག་བསྔལ་གྱི་སྡུག་བསྔལ་དང་བཅས་པར་མདོ་སྡེ་
དུ་མ་ལས་གསུངས་པ་ལྟ་བུའོ། །དེ་ཡང་དགྲ་བཅོམ་པ་ཁམས་གསུམ་ཀའི་རྟེན་ཅན་ཡིན་
~41~

མཛོད་ཉི་མའི་དཀྱིལ་འཁོར།
པས་བསམ་གཏན་དང་པོ་གསུམ་ན་སྡུག་བསྔལ་ཕྱི་མ་གཉིས་ཀྱི་ལྷག་མ་དང་བཅས།
བསམ་གཏན་བཞི་པ་ཡན་ཆད་ན་ཁྱབ་པ་འདུ་བྱེད་ཀྱི་སྡུག་པསྔལ་ཁོ་ནའི་ལྷག་མ་དང་བཅས་
པའོ། ། ཟག་བཅས་ཀྱི་ཕུང་པོ་ཐམས་ཅད་འགགས་པའི་འགོག་པ་མངོན་དུ་བྱས་ནས་ལྷག་
མེད་ཀྱི་མྱང་འདས་མངོན་དུ་བྱས་པར་འཇོག་སྟེ། ཆེད་དུ་བརྗོད་པའི་འཚོམས་ལས། ལུས་
ཞིག་ཚོར་བ་བསིལ་བར་འགྱུར། འདུ་ཤེས་འགགས་ཤིང་འདུ་བྱེད་ཞི། རྣམ་པར་ཤེས་པ་
ནུབ་གྱུར་པ། འདི་འདྲ་འདི་ནི་སྡུག་བསྔལ་མཐའ། ཞེས་གསུངས་པའི་ཕྱིར། ཞེས་འདོད།
ལྷག་མེད་མྱང་འདས་དང་མི་གནས་པའི་མྱང་འདས་འགལ་བ་ཡང་མིན། ལྷག་མེད་ཀྱི་
སྐབས་སུ་རིག་པ་སོགས་འདུས་བྱས་ཀྱི་འཇུག་པ་རྒྱུན་ཆད་པ་ཡང་མིན། ཉིང་དགོས་ཡིན་
ན་ལྷག་མེད་ཀྱི་མྱང་འདས་ཡིན་པས་ཁྱབ་པའང་མིན་པར་ཤེས་པར་བྱའོ། ༈ ། ཐེག་ཆེན་ཕ་
ནི། ཉན་རང་གི་ཐར་པ་ནི་མཐར་ཕྱིན་པའི་ཐར་པ་མིན། སྟོན་པའི་ཞབས་ལ་སེང་ལྡེང་གི་
ཚལ་པ་ཟུག་པར་བཤད་པ་སོགས་ཀྱང་ཚུལ་བསྟན་པ་ཡིན་གྱི་སྒྲ་ཇི་བཞིན་པར་ཁས་མི་
ལེན་ཏེ། དཔེར་ན། སྐུ་གསུམ་ལ་འཇུག་པའི་སྒོར། གཟུགས་སྐུ་ལྷག་བཅས་མྱང་འདས་
དང་། ཆོས་སྐུ་ལྷག་མེད་མྱང་འདས་སུ་བཤད་པ་ལྟར་རོ།
༈ །གཉིས་པ་བསྟན་བཅོས་དངོས་ཀྱི་དོན་ལ་བརྗོད་བྱ་ངོས་བཟུང་བ་དང་། དེའི་རང་
བཞིན་རྒྱས་པར་བཤད་པའོ། །དང་པོ་ནི། ༈ །ཟག་བཅས་ཟག་པ་མེད། རྐང་པ་གཅིག་གི་
སྐབས་སུ་སྤྱི་དོན་དང་གཞུང་དོན་ནོ། །དང་པོ་ལ། ཟག་བཅས་ཟག་མེད་ཀྱི་ཁྱད་པར་བཤད་
པ། བསྟན་བཅོས་ལུས་ཀྱི་གྲངས་ངེས་བཤད་པ། གོ་རིམ་བཤད་པའོ། །དང་པོ་ནི། ཁ་ཅིག་
ན་རེ། ཡོད་ན་ཟག་བཅས་ཟག་མེད་གང་རུང་ཡིན་པས་ཁྱབ་སྟེ། ཟག་བཅས་ཟག་མེད་ཕན་
ཚུལ་སྤངས་འགལ་གྱི་དངོས་འགལ་ཡིན་པའི་ཕྱིར། ཟེར་ན་དངོས་པོ་ཆོས་ཅན། ཟག་
པཅས་ཟག་མེད་གང་རུང་ཡིན་པར་ཐལ། ཡོད་པའི་ཕྱིར། འདོད་ན། དེ་ཆོས་ཅན། ཟག་
བཅས་སུ་ཐལ། འདོད་པ་གང་ཞིག །ཟག་མེད་མིན་པའི་ཕྱིར། ཕྱི་མ་མ་གྲུབ་ན། དེ་ཆོས་
~42~

མཛོད་ཉི་མའི་དཀྱིལ་འཁོར།
ཅན། ལམ་བདེན་དུ་ཐལ། འདུས་བྱས་དང་ཟག་མེད་ཀྱི་གཞི་མཐུན་ཡིན་པའི་ཕྱིར། འདོད་
ན། འདུས་མ་བྱས་ཀྱི་དངོས་པོ་དང་། ལམ་བདེན་རྣམས་དངོས་པོ་མིན་པར་ཐལ། འདོད་
པའི་ཕྱིར། གཞན་ཡང་མཐར་ཐུག་གི་ལྷག་མེད་མྱང་འདས་ཀྱི་ཐོབ་པ་དང་། སངས་རྒྱས་ཀྱི་
ཐོབ་པ་དང༌། འཕགས་པའི་རིགས་བཞི་ལ་སོགས་པ་མེད་པར་ཐལ། དམ་བཅའ་དེ་རིགས་
པའི་ཕྱིར། ཁོ་ན་རེ། ཟག་བཅས་ཟག་པ་མེད་ཆོས་རྣམས། ཞེས་གསུངས་པ་དང་འགལ་ལོ།
ཞེ་ན་མི་འགལ་ཏེ། ཆོས་ཐམས་ཅད་དེ་གཉིས་སུ་འདུས་པ་ལ་དགོངས་པའི་ཕྱིར། འགྲེལ་
པར། འདི་ནི་ཆོས་ཐམས་ཅད་མདོར་བསྡུས་ཏེ་བསྟན་པའོ། །ཞེས་གསུངས་པའི་ཕྱིར།
དེས་ན་ཟག་པ་དམིགས་པ་དང་མཚུངས་ལྡན་གང་རུང་གི་སྒོ་ནས་རྣམ་པ་ཀུན་ཏུ་རྒྱས་པར་
འགྱུར་པས་རབ་ཏུ་ཕྱེ་བ། ཟག་བཅས་ཀྱི་མཚན་ཉིད། །དམིགས་པ་དང་མཚུངས་ལྡན་གང་
རུང་གི་སྒོ་ནས་ཟག་པ་རྣམ་པ་ཀུན་ཏུ་རྒྱས་པར་མི་འགྱུར་བས་རབ་ཏུ་ཕྱེ་བ། ཟག་མེད་ཀྱི་
མཚན་ཉིད་ཡིན་ཏེ། ཟག་རྣམ་ཀུན་ཏུ་རྒྱས་པར་འགྱུར། ཞེས་གསུངས་པའི་ཕྱིར། གལ་ཏེ་
ཁོ་ན་རེ། དགྲ་བཅོམ་པའི་རྒྱུད་ཀྱི་མིག་དབང་ཆོས་ཅན། མཚན་ཉིད་དེར་ཐལ། ཟག་བཅས་
ཡིན་པའི་ཕྱིར། ཁྱབ་པ་ཁས་སོ། དེར་ཐལ། སྒོམ་སྤང་ཡིན་པའི་ཕྱིར། རྟགས་གྲུབ་སྟེ། བཅུ་
ནི་སྒོམ་པས་སྤང་བྱ་ཡིན། ཞེས་གསུངས་པའི་དོན་གྲུབ་པའི་ཕྱིར། རྩ་བར་འདོད་མི་ནུས་
ཏེ། དགྲ་བཅོམ་པ་ཡིན་ན་ཟག་པ་མ་ལུས་པར་སྤངས་པའི་ཁྱབ་པའི་ཕྱིར། ཟེར་ན་སྐྱོན་མེད་
དེ། དགྲ་བཅོམ་པའི་མིག་དབང་དང་དབང་ཤེས་སོགས་རང་རྒྱུད་ལྡན་གྱི་གང་ཟག་གི་ཉོན་
མོངས་མཚུངས་ལྡན་གྱི་སྒོ་ནས་རྒྱས་པ་མིན་ཀྱང༌། གཞན་རྒྱུད་ཀྱི་ཉོན་མོངས་དམིགས་
པའི་སྒོ་ནས་རྣམ་པ་ཀུན་ཏུ་རྒྱས་པར་བྱེད་པའི་ཕྱིར་ཏེ། དགྲ་བཅོམ་པ་ལ་དམིགས་ནས་
ཉོན་མོངས་དམིགས་པའི་སྒོ་ནས་རྣམ་པ་ཀུན་ཏུ་རྒྱས་པར་བྱེད་པའི་ཕྱིར་ཏེ། དགྲ་བཅོམ་
པ་ལ་དམིགས་ནས་ཉོན་མོངས་ལྷག་པར་འཕེལ་བ་ཡོད་པའི་ཕྱིར། ཁོ་ན་རེ། ཟག་བཅས་
ཆོས་ཅན། ཟག་མེད་དུ་ཐལ། མཚན་ཉིད་དེའི་ཕྱིར། ཟེར་ན། རྟགས་མ་གྲུབ་སྟེ། རང་དང་ས་
~43~

མཐར་ཉི་མའི་དཀྱིལ་འཁོར།
གཅིག་པའི་ཉོན་མོངས་པ་ཀུན་འགྲོ་དང་མཚུངས་ལྡན་ཡིན་པའི་ཕྱིར། ཁ་ཅིག་ན་རེ། སོ་
སྐྱེའི་རྒྱུད་ཀྱི་གང་ཟག་གི་བདག་མེད་རྟོགས་པའི་ཤེས་རབ་ཆོས་ཅན། ཟག་བཅས་སུ་ཐལ།
ཡོད་པ་གང་ཞིག་ཟག་མེད་མིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན། ལམ་བདེན་དུ་
ཐལ། འདུས་བྱས་དང་ཟག་མེད་ཀྱི་གཞི་མཐུན་ཡིན་པའི་ཕྱིར། རྩ་པར་འདོད་ན། མཚན་
ཉིད་དེར་ཐལ། འདོད་པའི་ཕྱིར། འདོད་མི་ནུས་ཏེ། ཟག་པའི་གཉེན་པོ་ཡིན་པའི་ཕྱིར། ཞེ་ན་
རྩ་ཁྱབ་མེད་ཅིང་། འདིར་ཡང་མ་ཁྱབ་སྟེ། ཟག་པའི་གཉེན་པོ་ལ་བཞི་ཡོད་པའི་ཕྱིར་ཏེ།
གཉེན་པོ་རྣམ་བཞི་སྤོང་བ་དང་། གཞི་དང་སྲིང་ཉིད་རྣམ་པར་ནི། སུན་འབྱིན་ཞེས་བྱ་
དམིགས་པ་ལས། ཉོན་མོངས་པ་ནི་སྤང་བྱར་འདོད། ཞེས་གསུངས་པའི་ཕྱིར། གཉིས་པ་
ནི། ཁོ་ན་རེ། ཤེས་རབ་ཀྱིས་དབྱེ་བར་བྱ་བའི་ཆོས་ནི་ཕུང་པོ་ལྔ། ཁམས་བཅོ་བརྒྱད། སྐྱེ་
མཆེད་བཅུ་གཉིས་ཏེ། མདོར་ན་ཆོས་རྣམས་སུམ་ཅུ་རྩ་ལྔའོ། །ཞེས་སྨོས་པས་ཆོག་མོད།
ཟག་བཅས་ཟབག་པ་མེད་ཆོས་རྣམས། ཞེས་སྨོས་པའི་རྒྱུ་མཚན་ཅི་ཞེ་ན། དེའི་རྒྱུ་མཚན་
ཡོད་དེ། སློབ་དཔོན་ཆོས་ཐམས་ཅད་བསྡུས་ནས་སྟོན་པར་བཞེད་ཅིང་ཕུང་པོ་ལྔས་ནི་
ཆོས་ཐམས་ཅད་མ་བསྡུས་པའི་ཕྱིར་དང་། ཡང་ཀུན་བྱང་གི་ཆོས་རྣམས་བསྟན་པའི་སྒོ་
ནས་དེ་དག་ལ་བླང་དོར་བྱས་པའི་སྟོབས་ཀྱིས་ངེས་ལེགས་ཐོབ་པར་བཞེད་ཅིང་། ཁམས་
བཅོ་བརྒྱད་དང་། སྐྱེ་མཆེད་བཅུ་གཉིས་ཀྱི་ཀུན་བྱང་གི་ཆོས་སོ་སོར་མཚོན་མི་ནུས་པའི་
ཕྱིར། དེས་ན་བསྟན་བཅོས་འདིས་བརྗོད་བྱ་ཐམས་ཅད་ཟག་བཅས་ཟག་མེད་གཉིས་སུ་
བསྡུས་ནས་སྟོན་པའི་རྒྱུ་མཚན་ཡོད་པ་ཡིན་ཏེ། འཆད་ཉན་བྱ་སླ་ཞིང་། སྤང་བླང་གོ་བདེ་
བར་བྱ་བའི་ཆེད་ཡིན་པའི་ཕྱིར་ཏེ། དམིགས་པའི་ཡུལ་གྱི་ཤེས་བྱ་མ་བསྟན་ན་གང་ལ་
དམིགས་པའི་སྤང་བླང་བྱེད་མི་ཤེས་ཤིང་། སྤྱོད་པ་ཉམས་ལེན་གྱི་ཐབས་མ་བསྟན་ན་
དངོས་སུ་སྒྲུབ་པ་ལ་འཇུག་མི་ཤེས་པས་འབྲས་བུ་མི་ཐོབ་ལ། འབྲས་བུ་མ་བསྟན་ན་དེ་ལ་
ཐོབ་འདོད་ཀྱི་སྤྲོ་བ་མི་འབྱུང་བས་དེ་ཐོབ་པའི་ཕྱིར་དུ་ལམ་ལ་མི་འཇུག་པས་རྒྱུ་མཚན་
~44~

མཛོད་ཉི་མའི་དཀྱིལ་འཁོར
དེའི་ཕྱིར་དམིགས་ཡུལ་ཤེས་བྱ་ཇི་ལྟ་བ་དང་ཇི་སྙེད་པ་གནས་དང་པོ་ལྔས་བསྟན་
ལ།ཉམས་ལེན་གྱི་ཐབས་གནས་དྲུག་པས་བསྟན་དེའི་འབྲས་བུ་གནས་ཕྱི་མ་གཉིས་ཀྱིས་
བསྟན་པའི་ཕྱིར། གསུམ་པ་ནི། ཟག་བཅས་ཟག་མེད་ཀྱི་ཆོས་ཐམས་ཅད་གཏན་ལ་
འབབས་པར་བྱེད་པའི་གནས་བརྒྱད་ཀྱི་གོ་རིམ་འདི་ལྟར་སྟོན་པའི་རྒྱུ་མཚན་ཡོད་དེ།
ཟག་བཅས་ཟག་མེད་ཀྱི་ཆོས་ཐམས་ཅད་ཕུང་ཁམས་སྐྱེད་མཆེད་གསུམ་དུ་བསྡུས་ཏེ་
གསུམ་པོའི་རྣམ་བཞག་རྒྱས་པར་སྤྱི་ར་སྟོན་པ་ལ་གནས་དང་པོ་ཁམས་བསྟན་པའི་གནས་
བསྟན། དེར་མིང་ཙམ་གྱིས་བསྟན་པའི་དབང་པོ་དང་འདུས་བྱས་ཀྱི་རང་བཞིན་རྒྱས་པར་
སྟོན་པ་ལ་གནས་གཉིས་པ་དབང་པོ་བསྟན་པའི་གནས་བསྟན། དེར་མིང་ཙམ་གྱིས་སྨོས་
པའི་ཁམས་གསུམ་གྱི་རྣམ་བཞག་སྣོད་བཅུད་ཀྱི་འཇིག་རྟེན་གཉིས་ཀྱི་སྒོ་ནས་རྒྱས་པར་
འཆད་པ་ལ། གནས་གསུམ་པ་འཇིག་རྟེན་བསྟན་པའི་གནས་བསྟན། སྣོད་བཅུད་ཀྱི་འཇིག་
རྟེན་དེ་ཡང་དབང་ཕྱུག་སོགས་ཀྱིས་བྱས་པར་འདོད་པ་བཀག་ནས་ཐུན་མོངས་དང་ཐུན་
མོངས་མ་ཡིན་པའི་ལས་ལ་བརྟེན་ནས་བྱུང་བ་ཡིན་ནོ། །ཞེས་བསྟན་པའི་སྒོ་ནས་ཟག་བཅས་
ཀྱི་ལས་ཀྱི་རྣམ་བཞག་རྒྱས་པར་སྟོན་པ་ལ་གནས་བཞི་པ་ལས་བསྟན་པའི་གནས་བསྟན།
ཟག་བཅས་ཀྱི་ལས་དེ་ཀུན་ནས་སློང་བ་ཕྲ་རྒྱས་ཡིན་ནོ། །ཞེས་བསྟན་པའི་སྒོ་ནས་ཉོན་
མོངས་པའི་རྣམ་བཞག་རྒྱས་པར་སྟོན་པ་ལ་གནས་ལྔ་པ་ཕྲ་རྒྱས་བསྟན་པའི་གནས་བསྟན།
དེ་ལྟ་བུའི་ལས་ཉོན་གཉིས་པོ་དེ་ལམ་དང་གང་ཟག་ཁྱད་པར་ཅན་གྱིས་སྤོང་དགོས་སོ། །
ཞེས་རྟོགས་པའི་ཕྱིར་དུ་ལམ་དང་དེ་ལ་གནས་པའི་གང་ཟག་གི་རྣམ་བཞག་རྒྱས་པར་སྟོན་
པ་ལ་གནས་དྲུག་པ་ལམ་དང་གང་ཟག་བསྟན་པའི་གནས་བསྟན། དེར་སྨོས་པའི་ཤེས་པ་
བྱེ་བྲག་དུ་ཕྱེ་སྟེ། རྒྱས་པར་འཆད་པ་ལ་གནས་བདུན་པ་ཡེ་ཤེས་བསྟན་པའི་གནས་བསྟན།
སེམས་མཉམ་པར་བཞག་ན་ཡང་དག་པ་ཇི་ལྟ་བཞིན་དུ་རབ་ཏུ་ཤེས་སོ། །ཞེས་གསུངས་
པས། བསམ་གཟུགས་དང་དེ་ལ་བརྟེན་པའི་ཐུན་མོངས་པའི་ཡོན་ཏན་བྱེ་བྲག་ཏུ་ཕྱེ་སྟེ།
~45~

མཛོད་ཉི་མའི་དཀྱིལ་འཁོར།
རྒྱས་པར་འཆད་པ་ལ་གནས་བརྒྱད་པ་སྙོམས་འཇུག་བསྟན་པའི་གནས་གསུངས་པའི་
ཕྱིར་རོ། །གཉིས་པ་ངག་དོན་ནི། བསྟན་བཅོས་འདིའི་བརྗོད་བྱ་ཆོས་ཅན། གཉིས་ཀྱིས་
བསྡུས་ཏེ་ཟག་བཅས་དང་ཐག་མེད་ཀྱི་ཆོས་གཉིས་ཀྱིས་བསྡུས་པའི་ཕྱིར། ༈།གཉིས་པ་ལ་
བསྟན་བཤད་དོ། །དང་པོ་ལ་ཟག་བཅས་མདོར་བསྟན་པ་དང་། ཟག་མེད་མདོར་བསྟན་
པའོ། །དང་པོ་ནི། ལམ་མ་གཏོགས་རྐང་པ་གསུམ་གྱི་དོན། ལམ་བདེན་མ་གཏོགས་པའི་
འདུས་བྱས་རྣམས་ཆོས་ཅན། ཟག་བཅས་ཡིན་ཏེ། ཁྱོད་ལ་དམིགས་ནས་ཟག་པ་རྣམ་པ་
ཀུན་ཏུ་རྒྱས་པར་འགྱུར་བའི་ཕྱིར། ཁོ་ན་རེ། འགོག་བདེན་ཆོས་ཅན། དེར་ཐལ་ཕྱིར།
རྟགས་གྲུབ་སྟེ། འགོག་བདེན་ལ་དམིགས་ནས་ཟག་པ་སྐྱེ་བ་ཡོད་པའི་ཕྱིར་ཞེ་ན། མ་ཁྱབ་
སྟེ། དེ་ལྟ་ན་ཡང༌། འགོག་བདེན་ལ་དམིགས་ནས་ཟག་པ་རྣམ་པ་ཀུན་ཏུ་རྒྱས་པ་མི་སྲིད་
པའི་ཕྱིར། རང་འགྲེལ་ལས། འགོག་པ་དང་ལམ་གྱི་བདེན་པ་ལ་དམིགས་ནས་ཀྱང་ཟག་པ་
སྐྱེ་བར་འདོད་མོད་ཀྱིས། དེ་གཉིས་ལས་རྒྱས་པར་མི་འགྱུར་པས། དེ་གཉིས་ཟག་པ་དང་
བཅས་པ་ཉིད་དུ་ཐལ་བ་མེད་དོ། །ཞེས་གསུངས་སོ། །གཉིས་པ་ནི། ཟག་མེད་ལ་ལམ་
བདེན་དང་། འདུས་མ་བྱས་གསུམ་ཡང་ཆོས་ཅན་ཐག་མེད་ཡིན་ཏེ། ཁྱོད་ལ་དམིགས་ནས་
ཟག་པ་རྣམ་པ་ཀུན་ཏུ་རྒྱས་པར་མི་འགྱུར་བའི་ཕྱིར། ཁོ་ན་རེ། ལམ་གྱི་བདེན་པ་དང་།
འདུས་མ་བྱས་རྣམས་ཟག་མེད་དོ། །ཞེས་སྨོས་པས་ཆོག་མོད། རྣམ་གསུམ་ཞེས་སྨོས་པ་
མི་འཐད་དོ། །ཞེ་ན། དགྲ་བཅོམ་པ་ཡོན་ཏན་བློ་གྲོས་ན་རེ། སྐྱོན་མེད་དེ། ཚོར་བ་བདེ་སྡུག་
གང་རུང་མ་ཡིན་པའི་བཏང་སྙོམས་སུ་གྱུར་པའི་ཚོར་བ་ཡོད་པ་བཞིན་དུ་ཟག་བཅས་ཟག་
མེད་གང་རུང་མ་ཡིན་པའི་ཆོས་ཡོད་པར་དོགས་པ་བསལ་བའི་ཆེད་ཡིན་པའི་ཕྱིར། ཞེས་
འཆད། དཔེ་སྟོན་པའི་སྡེ་པ་ཁ་ཅིག་ན་རེ། དགྲ་བཅོམ་པའི་མིག་དང་ཕྱི་རོལ་གྱི་དངོས་པོ་
རྣམས་ཟག་པའི་རྟེན་མི་བྱེད་པས་ཟག་མེད་དང་། དེ་རྣམས་ཀྱིས་ཟག་པའི་གཉེན་པོ་མི་བྱེད་
པས་ན་ཟག་བཅས་སུ་དོགས་པ་བསལ་བའི་ཆེད་ཡིན་ཞེས་འཆད། ཁ་ཅིག་ན་རེ། ལམ་ལ་
~46~

མཛོད་ཉི་མའི་དཀྱིལ་འཁོར།
འཇིག་རྟེན་པའི་ལམ་དང་འདས་ལམ་གཉིས་ཡོད་པས། དང་པོ་ལམ་བདེན་མ་ཡིན་པར་
བསྟན་པ་དང་འདུས་མ་བྱས་རྣམ་པ་གསུམ་འཇིག་རྟེན་ནས་ཟག་མེད་དུ་མ་གྲགས་པས་དེ་
ཟག་མེད་དུ་བསྟན་པའི་ཕྱིར་ཡིན་ནོ། །ཞེས་འཆད། ཁ་ཅིག་ན་རེ། དོན་གྱི་གོ་ཡང་གསལ་
པོར་བསྟན་པའི་ཕྱིར་ཡིན་ནོ། །ཞེས་འཆད་དོ། །རང་ལན་ནི། གནས་མ་བུ་པའི་སྡེ་པ་དག་
འདུས་མ་བྱས་མྱང་འདས་གཅིག་པུར་སྨྲ་བ་དང་། བྱེ་བྲག་པ་རྡུལ་ཕྲ་རབ་ལ་སོགས་པ་
འདུས་མ་བྱས་མང་པོར་སྨྲ་བ་དགག་པར་བྱ་བའི་ཕྱིར་དུ་གསུམ་ཅེས་སྨྲས་པ་ཡིན་ནོ། །
འདུས་མ་བྱས་གསུམ་བཞག་ཏུ་ཡོད་དེ། ནམ་མཁའ་དང་ནི་འགོག་པ་གཉིས་ཏེ་གསུམ་པོ་
ཡིན་པའི་ཕྱིར།
གཉིས་པ་ལ་འདུས་མ་བྱས་རྒྱས་པར་བཤད་པ་དང༌། འདུས་བྱས་རྒྱས་པར་བཤད་
པའོ། ༈ །དང་པོ་ནི། དེ་ལ་ནམ་མཁའ་ཞེས་སོགས་ཏེ། གསུམ་པོ་སོ་སོའི་ངོ་བོ་བཞག་ཏུ་
ཡོད་དེ། རྟག་པ་དང་མི་སྒྲིབ་པའི་རང་བཞིན་ཅན་གྱི་གཞི་མཐུན་པར་དམིགས་པ། འདུས་
མ་བྱས་ཀྱི་ནམ་མཁའི་མཚན་ཉིད། བདེན་བཞི་ལ་སོ་སོར་རྟོག་པའི་ཤེས་རབ་ལ་བརྟེན་
ནས་ཐོབ་པའི་བྲལ་བར་དམིགས་པ། སོ་སོར་རྟག་འགོག་གི་མཚན་ཉིད། རང་གི་དགག་བྱ་
སྐྱེ་བ་ལ་གཏན་དུ་གེགས་བྱེད་ཅིང་སོ་སོར་བརྟག་འགོག་ལས་གཞན་པའི་འགོག་པར་དམིགས་
པ་བརྟག་མིན་གྱི་འགོག་པའི་མཚན་ཉིད་ཡིན་པའི་ཕྱིར། ཁོ་ན་རེ། འགོག་པ་གཉིས་པོ་ཆོས་
ཅན། འདུས་མ་བྱས་ནམ་མཁར་ཐལ། མཚན་ཉིད་དེའི་ཕྱིར་ཞེ་ན། རྟགས་མ་གྲུབ་སྟེ། སོ་
སོར་བརྟག་འགོག་རང་གི་དགག་བྱར་གྱུར་པའི་ཟག་བཅས་ལ་སྒྲིབ་བརྟག་མིན་གྱི་འགོག་
པས་འདུས་བྱས་ཡིན་པའི་རང་གི་དགག་བྱ་གཅིག་འགོག་པའི་ཕྱིར་ཏེ། དེས་དེ་སྐྱེ་བའི་
གེགས་བྱེད་པའི་ཕྱིར། །ཁོ་ན་རེ། རྩིག་པའི་གོས་ན་ནམ་མཁའ་ཡོད་དམ་མེད། མེད་ན་
ནམ་མཁའ་ཆོས་ཅན། རེས་འགའ་བར་ཐལ། ཡོད་པ་གང་ཞིག །རྩིག་པའི་གོ་ས་ན་མེད་
པའི་ཕྱིར། འདོད་ན། མི་རྟག་པར་ཐལ་ལོ། གལ་ཏེ་ཡོད་ན་རྩིག་པའི་གོ་སར་རྩིག་པ་གཞན་
~47-

མཛོད་ཉི་མའི་དཀྱིལ་འཁོར།
ཆུག་པར་ཐལ། དེ་ན་གོ་འབྱེད་ནམ་མཁའ་ཡོད་པའི་ཕྱིར། ཞེ་ན་འདིར་མ་ཁྱབ་སྟེ། རྩིག་
པའི་གོ་ས་ན་ནམ་མཁའ་མེད་ན་དེ་ན་རྩིག་པ་ཉིད་ཀྱང་མེད་པར་ཐལ་བའི་ཕྱིར་དང་། མདོ་
ལས་ཀྱང་། བྲམ་ཟེ་ཞིག་གིས་བཅོམ་ལྡན་འདས་གོའུ་ཏ་མ་ས་ཅི་ལ་བརྟེན། བྲམ་ཟེ་ཆུ་ལ་
བརྟེན་ནོ། ། གོའུ་ཏ་མ་ཆུ་ཅི་ལ་བརྟེན། བྲམ་ཟེ་རླུང་ལ་བརྟེན། གོའུ་ཏ་མ་རླུང་ཅི་ལ་བརྟེན།
པྲམ་ཟེ་ནམ་མཁའ་ལ་བརྟེན་ནོ། །གོའུ་ཏ་མ་ནམ་མཁའ་ཅི་ལ་བརྟེན། བྲམ་ཟེ་དེ་ནི་ཧ་ཅང་
ཐལ་ཆེས་ཏེ་ནམ་མཁའ་ནི་བརྟེན་མེད་པ་སྣང་བ་མེད་པ་དམིགས་པ་མེད་པའོ། །ཞེས་
གསུངས་པའི་ཕྱིར། འོན་ཀྱང་རྩིག་པའི་གོ་སར་རྩིག་པ་གཞན་ཆུག་པའི་སྐྱོན་མེད། རྩིག་པ་
ཉིད་ཀྱིས་གེགས་བྱེད་པའི་ཕྱིར། དེས་ན་སྐབས་འདིར་འདུས་མ་བྱས་ནམ་མཁའ་ཆོས་
ཅན། རྫས་སུ་གྲུབ་སྟེ། དངོས་པོ་ཡིན་པའི་ཕྱིར་ཏེ། དོན་བྱེད་ནུས་པའི་ཕྱིར་ཏེ་རླུང་བརྟེན་
པའི་དོན་བྱེད་ནུས་པའི་ཕྱིར། རྟགས་གྲུབ་སྟེ། མདོ་ལས། །མཁའ་ལ་རླུང་བརྟེན་དེ་ལ་ཆུའི་
ཕུང་པོ་བརྟེན། ཞེས་སོགས་དང་དྲང་མ་ཐག་པའི་ལུང་གིས་གྲུབ་པའི་ཕྱིར། སོ་སོར་བརྟག་
འགོག་ཀྱང་རྫས་གྲུབ་ཡིན་ཏེ། སྤང་བྱ་རྣམས་རྫས་སོ་སོ་བ་ཡིན་པ་བཞིན་དུ་དེ་སྤངས་པའི་
བྲལ་བ་ཡང་རྫས་སོ་སོ་པ་ཡིན་པའི་ཕྱིར་ཏེ། དེ་ལྟ་མ་ཡིན་ན་སྡུག་བསྔལ་མཐོང་སྤང་
སྤངས་པའི་འགོག་པ་མངོན་དུ་བྱས་པ་ན་སྤང་བྱ་ལྷག་མ་རྣམས་སྤངས་པའི་འགོག་པར་
ཐལ་བའི་སྐྱོན་ཡོད་པའི་ཕྱིར་ཏེ། དེ་ལྟ་ན་སྤང་བྱ་ལྷག་མ་རྣམས་སྤོང་བའི་ཕྱིར་དུ་ལམ་ལ་
འབད་པ་དོན་མེད་དུ་ཐལ་བའི་སྐྱོན་ཡོད་པའི་ཕྱིར། འོ་ན་ཆོས་སྦྱིན་མའི་མདོ་ལས། ཁྱིམ་
བདག་ས་གས་དགེ་སློང་མ་ཆོས་སྦྱིན་མ་ལ་འཕགས་མ་འགོག་པ་འདྲ་བ་ལགས་སམ།
ཞེས་དྲིས་པ་དང་། ཚེ་དང་ལྡན་པ་ས་ག་འགོག་པ་ནི་འདྲ་བ་མིན་ནོ། །ཞེས་གསུངས་པ་དང་
འགལ་ལོ། ཞེ་ན། མི་འགལ་ཏེ། དེའི་དོན་འགོག་པ་ལ་འདྲ་བའི་རྒྱུ་མེད་ཅིང་། འགོག་པས་
ཀྱང་ཆོས་གཞན་གྱི་འདྲ་བའི་རྒྱུ་མི་བྱེད་ཅེས་པའི་དོན་ཡིན་གྱིས། འགོག་པ་ནང་ཕན་ཚུན་
མི་འདྲ་བ་ཞེས་པའི་དོན་མིན་པའི་ཕྱིར། བརྟགས་མིན་གྱི་འགོག་པའི་མཚན་ཉིད་ཀྱི་ཟུར་
~48~

མཛོད་ཉི་མའི་དཀྱིལ་འཁོར།
། སྐྱེ་བ་ལ་གེགས་བྱེད་པ། ཞེས་སྨོས་པས་གནས་པ་ཙམ་ལ་གེགས་བྱེད་པའི་མི་རྟག་
པའི་འགོག་པ་རྣམས་གཅོད། གཏན་དུ་གེགས་བྱེད་པ་ཞེས་སྨོས་པས་སེམས་སེམས་བྱུང་
རེས་འགའ་ཙམ་སྐྱེ་བ་ལ་གེགས་བྱེད་ཀྱི་གཏན་དུ་གེགས་མི་བྱེད་པའི་སེམས་མེད་ཀྱི་སྙོམ་
འཇུག་གཉིས་གཅོད་པ་ཡིན་ནོ། །དེས་ན་བརྟག་མིན་གྱི་འགོག་བ་ཡང་རྫས་སུ་གྲུབ་སྟེ།
དེས་རང་གི་འགག་བྱ་སྐྱེ་བ་ལ་གེགས་བྱེད་པའི་ཕྱིར། ལུང་ལས། བཅོམ་ལྡན་འདས་ཀྱིས་
རྒྱུན་དུ་བཞུགས་པའི་ངན་སོང་གི་འགྲོ་བ་འགགས་སོ། །ཞེས་གསུངས་པ་ལ། ངན་སོང་གི་
རྒྱུ་མི་དགེ་བ་རྣམས་སྒོམ་སྤང་ཡིན་པས། སོ་སོར་བརྟགས་འགོག་མ་ཐོབ་ཀྱང་། མཐོང་
ལམ་ཐོབ་ན་མི་དགེ་བ་བྱེད་པའི་རྐྱེན་མ་ཚང་བས། པརྟགས་མིན་གྱི་འགོག་པ་ཐོབ་ནས་
དགག་པ་སྟེ། རྐྱེན་མ་ཚང་བ་ཙམ་ཡིན་ན་དེ་དང་འདྲ་བའི་རྐྱེན་ཉེ་བ་ན་སྐྱེ་བར་འགྱུར་བ་
ལས། སྐྱེ་མི་སྲིད་པས་རྫས་སུ་གྲུབ་པའི་ཕྱིར།
༈ །གཉིས་པ་འདུས་བྱས་རྒྱས་པར་བཤད་པ་ལ། གནས་བརྒྱད་ལས། དང་པོ་ཁམས་
བསྟན་པའི་གནས་འཆད་པ་ལ་གསུམ། འདུས་བྱས་ཀྱི་ཕྱོགས། མིང་གི་རྣམ་གྲངས། ཕུང་
ཁམས་སྐྱེ་མཆེད་རྒྱས་པར་བཤད་པའོ། །དང་པོ་ནི། འདུས་བྱས། རྐང་པ་གཉིས་ཀྱི་སྐབས་
སུ་སྤྱི་དོན་དང་། གཞུང་དོན་ནོ། །དང་པོ་ལ། འདུས་བྱས་ཀྱི་མཚན་ཉིད། དབྱེ་བ། རྣམ་
གྲངས། སྒྲ་བཤད་རྫས་གཅིག་དང་ཐ་དད་དཔྱད་པ་སྟེ་ལྔའོ། །དང་པོ་ནི། རང་གི་རྒྱུ་རྐྱེན་
ལས་བྱུང་བས་རབ་ཏུ་ཕྱེ་བར་དམིགས་པའོ། །གཉིས་པ་ནི། དེ་ལ་ལྔ་ཡོད་དེ་གཟུགས་ཀྱི་
ཕུང་པོ་ནས། རྣམ་ཤེས་ཀྱི་ཕུང་པོའི་བར་ལྔ་ཡོད་པའི་ཕྱིར། གསུམ་པ་ནི། འདུས་བྱས་ཀྱི་
མིང་གི་རྣམ་གྲངས་ལ་དུ་མ་ཡོད་དེ། དུས་དང་གཏམ་གྱི་གཞི་དང་། ངེས་པར་འབྱུང་བཅས་
དང་། གཞི་དང་བཅས་པ་ཞེས་སོགས་དུ་མ་ཡོད་པའི་ཕྱིར། འདུས་བྱས་ཆོས་ཅན། དུས་
ཞེས་བརྗོད་པའི་རྒྱུ་མཚན་ཡོད་དེ། འགག་པའམ། འགག་པར་འགྱུར་བས་སམ། མི་རྟག་པ་
ཟ་ཞིང་འཇོམས་པས་དེ་ལྟར་བརྗོད་པའི་ཕྱིར། དེ་ཆོས་ཅན། གཏམ་གྱི་གཞི་ཞེས་བརྗོད་
~49~

མཛོད་ཉི་མའི་དཀྱིལ་འཁོར།
པའི་རྒྱུ་མཚན་ཡོད་དེ། གཏམ་རྣམས་ཕལ་ཆེར་ཁྱོད་ཀྱི་སྟེང་ནས་འབྱུང་ཉེ་ཞིང་འབྲེལ་ཆེ་
བས་དེ་ལྟར་བརྗོད་པའི་ཕྱིར། དེ་ཆོས་ཅན། ངེས་པར་འབྱུང་བཅས་ཞེས་བརྗོད་པའི་རྒྱུ་
མཚན་ཡོད་དེ། ལྷག་མེད་ཀྱི་མྱང་འདས་ཐོབ་པ་ན། ཁྱོད་ལས་ངེས་པར་འབྱུང་དགོས་པས་
དེ་ལྟར་བརྗོད་པའི་ཕྱིར། ཁོ་ན་རེ། ལམ་བདེན་ཆོས་ཅན། ངེས་པར་འབྱུང་བཅས་སུ་ཐལ།
འདུས་བྱས་ཡིན་པའི་ཕྱིར། ཁྱབ་པ་ཁས། འདོད་ན། མ་ཡིན་པར་ཐལ། སྤང་བྱ་མ་ཡིན་པའི་
ཕྱིར། ཞེ་ན་མ་ཁྱབ་སྟེ། ལྷག་མེད་མྱང་འདས་གྱི་གནས་སྐབས་སུ་ལམ་བདེན་ལས་ངེས་
པར་འབྱུང་བའི་ཕྱིར་ཏེ། དེར་འདུས་བྱས་ཀྱི་འཇུག་པ་རྒྱུན་ཆད་པའི་ཕྱིར། དཔེར་ན། ཆུ་
ལས་སྒྲོལ་པ་གྲུ་ཡིན་ཡང་། ཆུ་ཐོན་ཏེ་གཟིངས་འདོར་བ་ལྟར་ལམ་བདེན་ལྷག་མེད་མྱ་
འདས་ཐོབ་བྱེད་ཡིན་ཀྱང་ཐེག་དམན་གྱི་ལྷག་མེད་མྱང་འདས་ཐོབ་པ་ན་ལམ་བདེན་ལས་
ཀྱང་ངེས་པར་འབྱུང་དགོས་ཏེ། ལམ་བདེན་འདུས་བྱས་ཡིན་པའི་ཕྱིར། དེ་སྐད་དུ་ཡང་
མདོ་ལས། ཆོས་ཀྱི་རྣམ་གྲངས་གཟིངས་ལྟ་བུར་ཤེས་པ་རྣམས་ཀྱིས་ཆོས་རྣམས་ཀྱང་
སྤངས་པར་བྱ་ན་ཆོས་མ་ཡིན་པ་རྣམས་ལྟ་ཅི་སྨོས། ཞེས་གསུངས་སོ། །འདུས་བྱས་ཆོས་
ཅན། གཞི་དང་བཅས་པ་ཞེས་བརྗོད་པའི་རྒྱུ་མཚན་ཡོད་དེ། རྒྱ་དང་བཅས་པའི་ཕྱིར།
སྤྱིར་གསུངས་རབ་ལས་གཞིའི་སྒྲ་དུ་མ་ལ་གསུངས་ཏེ། ངོ་བོ་དམིགས་པ་ཀུན་སྦྱོར་རྒྱུ།
ཡོངས་སུ་བཟུང་དང་ལྔ་ལ་བཤད། ཅེས་ངོ་བོ་ཉིད་ལ་འཇུག་པ་ནི། དེ་ནི་གཞི་གང་གི་ངོ་བོ་
ཐོབ་པའི་གཞི་དེ་ཉིད་དང་ལྡན་ནོ། །ཞེས་པ་ལྟ་བུའོ། །དམིགས་པ་ལ་འཇུག་པ་ནི། ཆོས་
ཐམས་ཅད་ཤེས་པས་གཞི་ཇི་ལྟ་བ་བཞིན་དུ་ཤེས་པར་བྱ་བ་ཡིན་ནོ། །ཞེས་གསུངས་པ་ལྟ་
བུའོ། །ཀུན་ཏུ་སྦྱོར་བ་ལ་འཇུག་པ་ནི། གཞི་གང་གི་རྗེས་སུ་ཆགས་པའི་ཀུན་སྦྱོར་དང་
ལྡན་པ་དེ་ཁོང་ཁྲོའི་ཀུན་ཏུ་སྦྱོར་བ་དང་ལྡན་ནོ་ཞེས་པ་ལྟ་བུའོ། །རྒྱུ་ལ་འཇུག་པ་ནི། གཞི་
དང་བཅས་པའི་ཆོས་གང་ཞེ་ན། འདུས་བྱས་ཐམས་ཅད་དོ། །ཞེས་གསུངས་བ་ལྟ་
བུའོ། །ཡོངས་སུ་བཟུང་བ་ལ་འཇུག་པ་ནི། ཞིང་གི་གཞི་དང་ཁང་པའི་གཞི་ལ་སོགས་པ་
-50~

མཛོད་ཉི་མའི་དཀྱིལ་འཁོར
སྤངས་ཏེ་དེ་ལས་ཕྱིར་ལྡོག་པ་ཡིན་ནོ། །ཞེས་གསུངས་པ་ལྟ་བུའོ། །བཞི་པ་ནི། རྐྱེན་རྣམས་
འདུས་ཤིང་ཕྲད་ནས་བྱས་པས་ན་འདུས་བྱས་ཞེས་བྱ་སྟེ། རང་འགྲེལ་ལས། རྐྱེན་རྣམས་
འདུས་ཤིང་ཕྲད་ནས་བྱས་པ་དག་ནི་འདུས་བྱས་རྣམས་ཏེ། རྐྱེན་གཅིག་གིས་བསྐྱེད་པ་ནི་
འགའ་ཡང་མེད་དོ། །ལྔ་པ་ནི། བྱེ་བྲག་སྨྲ་བས་ཕུང་པོ་ལྔ་རྫས་ཐ་དད་དུ་འདོད་ལ། མདོ་སྡེ་
བས་གཟུགས་དང་དེའི་སྟེང་གི་མི་རྟག་པ་ལྡན་མིན་འདུ་བྱེད་རྫས་གཅིག་ཏུ་འདོད། མཚུངས་
ལྡན་གྱི་ཕུང་པོ་དང་དེའི་སྟེང་གི་ལྡན་མིན་འདུ་བྱེད་རྫས་གཅིག་ཏུ་འདོད་ཅིང་། མིང་གཞིའི་
ཕུང་པོ་དང་དེའི་སྟེང་གི་ལྡན་མིན་འདུ་བྱེད་རྣམས་གཟུགས་ཕུང་དང་རྫས་ཐ་དད་དུ་འདོད།
སེམས་ཙམ་པས་རྣམ་ཤེས་དང་ཕུང་པོ་ལྔ་རྫས་གཅིག་ཏུ་འདོད་དོ། ། གཉིས་པ་གཞུང་དོན་
ནི། ལམ་མ་གཏོགས་པ་འདུས་བྱས་རྣམས། ཟག་བཅས་ཞེས་བཤད་ན། འདུས་བྱས་དེ་ལ་
དུ་ཡོད་པ་ཡིན་ཞེ་ན། དེ་སྟོན་པ་འདིའོ། །ངག་དོན་འདུས་བྱས་ཚོས་ཅན། ལྔ་ཡོད་དེ།
་ལ་སོགས་པའི་ཕུང་པོ་ལྔ་ཡོད་པའི་ཕྱིར། དེ་ཡང་གཟུགས་ལ་སོགས་པའི་ཞེས་གཟུགས་ལ
སྨོས་པ་ལ་དོན་ཡོད་དེ། རྣམ་གྲོལ་གྱི་ཕུང་པོ་ལྔ་ལ་གོ་བ་བཅད་པའི་ཆེད་ཡིན་པའི་ཕྱིར།
ཕུང་པོ་ལྔ་ཞེས་སྨོས་པ་ལ་དགོས་པ་ཡོད་དེ། གཟུགས་སོགས་དོན་ལྔ་ལ་གོ་ཕ་ཕཅད་པའི་
ཆེད་ཡིན་པའི་ཕྱིར། གཉིས་པ་ནི། དེ་དག་ཉིད་རྐང་པ་གཉིས་སོ། །བྱེ་བྲག་ཏུ་ཟག་བཅས་
ཀྱི་མིང་གི་རྣམ་གྲངས་སྟོན་པ་ལ། གང་དག་ཟག་བཅས་རྐང་པ་བཞིའོ། ༈ །གསུམ་པ་ལ་
གསུམ། ཕུང་ཁམས་སྐྱེ་མཆེད་ཀྱི་རང་བཞིན། ཆོས་གཞན་བསྡུས་པའི་ཚུལ། ཁམས་ཀྱི་
རྣམ་པའི་རབ་དབྱེའོ། །དང་པོ་ལ་གསུམ། རང་བཞིན་དངོས་། གསུམ་པོ་སོ་སོའི་སྒྲ་དོན་
དགོས་པ་དང་བཅས་པ། དེ་དག་ངེས་པའི་རྒྱུ་མཚན། དང་པོ་ནི། ༈ །གཟུགས་ནི་དབང་པོ་
ལྔ་དང་དོན། ཞེས་སོགས་ཏེ། འདི་རྣམས་ཀྱི་སྐབས་སུ་སྤྱི་དོན་དང་། གཞུང་དོན་ནོ། །དང་
པོ་ལ། ཕུང་པོའི་མཚན་ཉིད་སྤྱིར་བཤད་ཕུང་པོ་ལྔ་སོ་སོའི་མཚན་ཉིད་བྱེ་བྲག་ཏུ་བཤད།
སོ་སོའི་དབྱེ་བ་བཤད། མཚན་ཉིད་སོ་སོའི་རྣམ་བཞག་བཤད། དེ་དག་གི་འཕྲོས་དོན་
~51 ~

མཛོད་ཉི་མའི་དཀྱིལ་འཁོར།
བཤད། ཕུང་ཁམས་སྐྱེ་མཆེད་གསུམ་སོ་སོའི་སྒྲ་དོན། གསུམ་པོ་བསྟན་པའི་དགོས་པ།
ཚོར་འདུ་ཕུང་པོ་ལོགས་སུ་འཇོག་པའི་རྒྱུ་མཚན། ཕུང་ཁམས་སྐྱེ་མཆེད་ཀྱི་གོ་རིམས།
གྲངས་ངེས་ལ་དོགས་པ་བཅད་པ་སྟེ་བཅུའོ། །དང་པོ་ནི། དུ་མ་དཔུང་པའི་རིགས་སུ་
གནས་པའི་རབ་ཏུ་ཕྱེ་བ་དེའོ། །གཉིས་པ་ནི། གཟུགས་སུ་རུང་བ། གཟུགས་ཀྱི་མཚན་
ཉིད། གཟུགས་རུང་རྣམ་པ་གཉིས་གང་རུང་གི་སྒོ་ནས་གཟུགས་སུ་རུང་བའམ་དུ་མ་
དཔུངས་པའི་རིགས་སུ་གནས་པའི་རབ་ཏུ་ཕྱེ་བའི་ཕུང་པོར་དམིགས་པ། གཟུགས་ཀྱི་
ཕུང་པོའི་མཚན་ཉིད་ཡིན་ཏེ། མདོ་ལས། དགེ་སློང་དག་གཟུགས་སུ་ཡོད་ཅིང་གཟུགས་སུ་
རུང་བས་ན་དེའི་ཕྱིར་གཟུགས་ཏེ་ཉེ་བར་ལེན་པའི་ཕུང་པོ་ཞེས་བྱའོ། །ཞེས་གསུངས་ཤིང་།
གཟུགས་ནི་གཟུགས་རུང་མཚན་ཉིད་ཅན། ཞེས་དང་། གཟུགས་ཀྱི་ཕུང་པོའི་མཚན་ཉིད་
ཅི་ཞེ་ན་གཟུགས་སུ་ཡོད་པ་རྣམ་པ་གཉིས་ཀྱིས་གཟུགས་སུ་ཡོད་པའི་མཚན་ཉིད་དེ། ཞེས་
གསུངས་པ་དང་མཐུན་ནོ། །སིམ་གདུང་བར་མ་ཅི་རིགས་པར་མྱོང་བས་རབ་ཏུ་ཕྱེ་བའི་
སེམས་བྱུང་དུ་དམིགས་པ། ཚོར་བའི་མཚན་ཉིད་དེ་དུ་མ་སྤུངས་པའི་རིགས་སུ་གནས་
པས་རཔ་ཏུ་ཕྱེ་བའི་ཕུང་པོར་དམིགས་པ། ཚོར་བའི་ཕུང་པོའི་མཚན་ཉིད་དེ། ཚོ་ར་བ་མྱོང་
བའོ། ཞེས་དང་། ཚོར་བའི་མཚན་ཉིད་ཅི་ཞེ་ན། མྱོང་བའི་མཚན་ཉིད་དེ། ཞེས་གསུངས་
པའི་ཕྱིར། རང་ཡུལ་གྱི་ཐུན་མོངས་མ་ཡིན་པའི་མཚན་མ་འམ་སྤུ་རིས་མ་འདྲེས་པར་
འཛིན་པར་བྱེད་པའི་སེམས་བྱུང་དུ་དམིགས་པ། །འདུ་ཤེས་ཀྱི་མཚན་ཉིད། དེ་དུ་མ་སྤུང་
པའི་རིགས་སུ་གནས་པས་རབ་ཏུ་ཕྱེ་བའི་ཕུང་པོར་དམིགས་པ་འདུ་ཤེས་ཀྱི་ཕུང་པོའི་
མཚན་ཉིད། འདུ་ཤེས་ནི་མཚན་མར་འཛིན་པའི་བདག་ཉིད། ཞེས་དང༌། འདུ་ཤེས་ཀྱི་
མཚན་ཉིད་ཅི་ཞེ་ན། འདུས་ཏེ་ཤེས་པར་བྱེད་པའི་མཚན་ཉིད་དེ། ཞེས་གསུངས། ཕུང་པོ་
གཞན་བཞི་གང་རུང་མ་ཡིན་པའི་འདུས་བྱས་སུ་དམིགས་པ། འདུ་བྱེད་ཀྱི་ཕུང་པོའི་
མཚན་ཉིད་དེ། འདུ་བྱེད་ཕུང་པོ་བཞི་ལས་གཞན། ཞེས་གསུངས། ཡུལ་སོ་སོར་རྣམ་པར་
~52~

མཛོད་ཉི་མའི་དཀྱིལ་འཁོར
རིག་པའི་རིགས་སུ་གནས་པས་རབ་ཏུ་ཕྱེ་བའི་གཙོ་བོ་རྣམ་རིག་ཏུ་དམིགས་པ། རྣམ་པར་
ཤེས་པའི་མཚན་ཉིད། དེ་དུ་མ་སྤུངས་པའི་རིགས་སུ་གནས་པས་རབ་ཏུ་ཕྱེ་བའི་ཕུང་པོར་
དམིགས་པ། རྣམ་ཤེས་ཀྱི་ཕུང་པོའི་མཚན་ཉིད་ཡིན་ཏེ། རྣམ་ཤེས་སོ་སོར་རྣམ་རིག་པ།
ཞེས་དང༌། རྣམ་པར་ཤེས་པའི་མཚན་ཉིད་ཅི་ཞེ་ན། རྣམ་པར་ཤེས་པར་བྱེད་པའི་མཚན་
ཉིད་དེ། ཞེས་གསུངས་སོ། །གསུམ་པ་སོ་སོར་དབྱེ་བ་ལ་ལྔ་ཡོད་པའི། དང་པོ་ནི།
གཟུགས་ཀྱི་ཕུང་པོ་ལ་དབྱེ་ན་བཅུ་གཅིག་ཏུ་གསུངས་ཏེ། གཟུགས་སོགས་དོན་ལྔ། མིག་
སོགས་དབང་པོ་ལྔ༌། རྣམ་པར་རིག་བྱེད་མ་ཡིན་པའི་གཟུགས་རྣམས་སུ་གསུངས་པའི་
ཕྱིར་ཏེ། གཟུགས་ནི་དབང་པོ་ལྔ་དང་དོན། ལྔ་དང་རྣམ་རིག་བྱེད་མིན་ཉིད། ཞེས་གསུངས།
དེ་ཡང་དབང་པོ་ལྔ་དང་ཞེས་སྨོས་པས་ཡིད་དབང་བཅད། དོན་ལྔ་ཞེས་སྨོས་པས་ཆོས་
ཁམས་བཅད། ཉིད་ནི་དངོས་པོའི་རྐྱེན་དུ་སྦྱར་བའམ། གཞན་ལྡན་རྣམ་གཅོད་ཀྱི་ངེས་
བཟུང་ངོ་། །ཁོ་ན་རེ། མིག་ཤེས་ཀྱི་ཡུལ་ཁོ་ན་ལ་གཟུགས་ཞེས་བཤད་པ་མི་འཐད་པར་
ཐལ། །གཟུགས་ཅན་བཅུ་པོ་ཐམས་ཅད་གཟུགས་ཡིན་པའི་ཕྱིར་ཞེ་ན། མ་ཁྱབ་སྟེ། མིག་
ཤེས་ཀྱིས་ཡུལ་དུ་གྱུར་པའི་གཟུགས་དེ་གཟུགས་ཅན་ཐམས་ཅད་ཀྱི་གཙོ་བོ་ཡིན་པས་
སྤྱི་མིང་བྱེ་བྲག་ལ་བཏགས་པའི་ཕྱིར། དཔེར་ན། གཞི་གྲུབ་ན། ཆོས་ཡིན་པས་ཁྱབ་ཀྱང་
ཡིད་ཀྱི་ཤེས་པའི་ཡུལ་དེས་ཆོས་ཐམས་ཅད་བསྡུས་པ་དང་ཆོས་ཀྱི་མཆོག་མྱ་ངན་ལས་
འདས་པ་བསྡུས་པས་ཆོས་ཀྱི་གཙོ་བོ་ཡིན་པ་ལ་དགོངས་ནས་ཡིད་ཀྱི་ཤེས་པའི་ཡུལ་དེ་ལ་
ཆོས་ཞེས་སྤྱི་མིང་བྱེ་བྲག་ལ་བཏགས་པ་ལྟར་རོ། །དེ་སྐད་དུ། བྱེ་བྲག་དོན་དང་གཙོ་བོར་
ཕྱིར། ཆོས་མང་བ་དང་མཆོག་བསྡུས་ཕྱིར། གཅིག་ནི་གཟུགས་ཀྱི་སྐྱེད་མཆེད་དང༌།
གཅིག་ནི་ཆོས་ཞེས་བྱ་པར་བརྗོད། ཅེས་གསུངས་པས་ན། གཟུགས་གཟུགས་ཅན་
གཟུགས་ཕུང་རྣམས་དོན་ཅིག་མིང་གི་རྣམ་གྲངས་སོ། །ཁོ་ན་རེ། གཟུགས་ཡིན་ན་གནོད་པ་
བྱ་བར་རུང་བས་ཁྱབ་པར་ཐལ། གཟུགས་རུང་རྣམ་པ་གཉིས་གང་རུང་གི་སྒོ་ནས་
~53~

མཛོད་ཉི་མའི་དཀྱིལ་འཁོར།
གཟུགས་སུ་རུང་བ་ཡིན་ན་གཟུགསཡིན་པས་ཁྱབ་པའི་ཕྱིར། །རྟགས་ཁས་ཁྱབ་སྟེ། དོན་
གྱི་སྡེ་ཚན་ལས། གལ་ཏེ་འདོད་པ་འཚོལ་བྱེད་ཅིང༌། འདུན་པ་སྐྱེས་པའི་ལུས་ཅན་དེ།
འདོད་པ་དེ་དག་མ་འབྱོར་ན། གཟུགས་རྔུས་ཟུགས་བཞིན་གནོད་པར་འགྱུར། ཞེས་
གསུངས་པའི་ཕྱིར། ཞེ་ན། དེས་བསྟན་པའི་གནོད་པ་ནི་གཟུགས་ཅན་གྱིས་ཡོངས་སུ་
འགྱུར་བ་བསྐྱེད་པ་ལ་བྱེད་པ་ཡིན་པས་དེ་ལྟར་ན་འདོད་དོ། །གཉིས་པ་ཚོར་བའི་ཕུང་པོ་ལ་
དབྱེ་ན་བཅོ་བརྒྱད་ཡོད་དེ། མིག་གི་འདུས་ཏེ་རེག་པ་ལས་བྱུང་བའི་ཚོར་བ་ནས། ཡིད་ཀྱི་
འདུས་ཏེ་རེག་པ་ལས་བྱུང་བའི་ཚོར་བའི་བར་དྲུག་རེ་རེ་ལ་བདེ་བ་སྡུག་བསྔལ། བཏང་
སྙོམས་གསུམ་གསུམ་དུ་བྱེ་བས་བཅོ་བརྒྱད་ཡོད་དེ། དེ་ཡིད་ཉེ་བར་རྒྱུ་བ་ལས། རྣམ་པ་
དག་ནི་ཡང་བཅོ་བརྒྱད། ཞེས་གསུངས་པའི་ཕྱིར། དེ་ཐམས་ཅད་བསྡུ་ན་གཉིས་བསྡུས་ཏེ།
ལུས་ཚོར་དང་སེམས་ཚོར་གཉིས་སུ་འདུས་པའི་ཕྱིར་ཏེ། ལྔ་ནི་ལུས་ཀྱིའོ་སེམས་ཀྱི་
གཞན།: ཞེས་གསུངས་པའི་ཕྱིར། ལུས་ཚོར་དང་དབང་ཤེས་སུ་གྱུར་པའི་ཚོར་བ་དོན་
ཅིག །སེམས་ཚོར་དང་ཡིད་ཀྱི་ཤེས་པར་གྱུར་པའི་ཚོར་བ་དོན་ཅིག་གོ །ཡང་བདེ་སྡུག་
བཏང་སྙོམས་གསུམ་དུ་ཡང་འདུ་ལ་ཟག་བཅས་དང་ཟག་མེད་ཀྱི་ཚོར་བ་གཉིས་སུ་ཡང་
འདུའོ། །ཁོ་ན་རེ། ཚོར་བ་ལ་མྱོང་བས་མ་ཁྱབ་སྟེ། བདེན་གཉིས་ལས། ཉམས་སུ་མྱོང་བ་
གང་ཡང་ནི། དགག་པར་རིག་པ་མ་ཡིན་ཏེ། ཞེས་ཤེས་པ་ལ་སྣང་བས་ཤེས་པ་དེས་མྱོང་
བར་བཤད་ལ་དང་། བྲམ་ཟེ་ཆེན་པོས། སྒྲུབ་པ་མྱོང་ཉིད་སེལ་དེ་ནི། ལྡོག་པ་ངེས་པར་བྱེད་
པ་ཡིན། ཞེས་སྒྲུབ་པས་འཇུག་པ་ལ་མྱོང་བར་བཤད་པ་དང་། རྣམ་འགྲེལ་ལས། རང་ཉིད་
གསལ་བར་མྱོང་བ་སྟེ། དོན་དང་འདྲ་བར་དམིགས་པ་ཡིན། དེས་ན་ཤེས་པ་ཐམས་ཅད་ཀྱི།
དམིགས་མྱོང་དག་ནི་ཐ་དད་ཡིན། ཞེས་རྣམ་པ་གསལ་བར་ཤར་བ་ལ་མྱོངས་བར་བཤད་
པའི་ཕྱིར། ཞེས་ན་མ་ཁྱབ་སྟེ། སེམ་གདུང་བར་མ་ཅི་རིགས་སུ་རང་སྟོབས་ཀྱི་མྱོངས་པའི་
སེམས་བྱུང་ལ་ཚོར་བས་ཁྱབ་པའི་ཕྱིར་རོ། །གསུམ་པ་འདུ་ཤེས་ཀྱི་ཕུང་པོ་ལ་དབྱེ་ན།
~54~

མཛོད་ཉི་མའི་དཀྱིལ་འཁོར།
མིག་གི་འདུས་ཏེ་རེག་པ་ལས་བྱུང་བའི་འདུ་ཤེས་ནས། ཡིད་ཀྱི་འདུས་ཏེ་རེག་པ་ལས་
བྱུང་བའི་འདུ་ཤེས་ཀྱི་བར་དྲུག །བསྡུ་ན་གཉིས་སུ་འདུས་ཏེ། མཚན་མར་འཛིན་པ་རྟོགས་
མེད་ཀྱི་ཤེས་པར་གྱུར་བའི་འདུ་ཤེས་དང་། བཀྲ་བར་འཛིན་པ་རྟོག་པར་གྱུར་པའི་འདུ་
ཤེས་གཉིས་སུ་འདུས་པའི་ཕྱིར། ཁོ་ན་རེ། དགྲ་བཅོམ་པའི་རྒྱུད་ལ་མཚན་འཛིན་ཡོད་པར་
ཐལ། འདུ་ཤེས་ཡིན་ན་རང་ཡུལ་གྱི་ཐུན་མོངས་མ་ཡིན་པའི་མཚན་མ་འཛིན་པས་ཁྱབ་པའི་
ཕྱིར། འདོད་ན། དགྲ་བཅོམ་པ་མཚན་འཛིན་ལས་མ་གྲོལ་བར་ཐལ། ཞེ་ན་དགྲ་བཅོམ་པ་
ངར་འཛིན་ནམ་བདག་འཛིན་ལས་མ་གྲོལ་བར་ཐལ། དེའི་རྒྱུད་ལ་ངའོ་སྙམ་པ་དང་། བདག་
གོ་སྙམ་པ་དང་། ངའི་མིག་རྣ་བདག་གི་ཆོས་གོས་དང་ལྷུང་བཟེད་སྙམ་དུ་འཛིན་པ་ཡོད་
པའི་ཕྱིར། ཁྱབ་པ་ཁས། ཁོ་ན་རེ། འཕགས་པའི་མཉམ་བཞག་དང་མཚན་འཛིན་གྱི་གཞི་
མཐུན་ཡོད་པར་ཐལ། འདུ་ཤེས་ཡིན་ན་མཚན་མར་འཛིན་པས་ཁྱབ་པའི་ཕྱིར། ཞེ་ན་མ་
ཁྱབ་སྟེ། མཚན་མར་འཛིན་ན་མཚན་འཛིན་ཡིན་པས་མ་ཁྱབ་པའི་ཕྱིར་ཏེ། རྒྱས་བའི་སྲས་
ཡིན་ན་རྒྱལ་སྲས་ཡིན་པས་མ་ཁྱབ། སེམས་ལས་བྱུང་ན་སེམས་བྱུང་ཡིན་པས་མ་ཁྱབ།
ལྷ་མིན་པ་ཡིན་ན། ལྷ་མིན་ཡིན་པས་མ་ཁྱབ་པའི་ཕྱིར། བཞི་པ་འདུ་བྱེད་ཀྱི་ཕུང་པ་ལ་དབྱེ་
ན། མཚུངས་ལྡན་འདུ་བྱེད་ཀྱི་ཕུང་པོ་དང་མཚུངས་ལྡན་མ་ཡིན་པའི་འདུ་བྱེད་ཀྱི་ཕུང་པོ་
གཉིས། དང་པོ་ལ་ཚོར་འདུ་གཉིས་མ་གཏོགས་པ་ངེས་པའི་མཚུངས་ལྡན་དང༌། མ་ངེས་
པའི་མཚུངས་ལྡན་གཉིས་ཡོད་དོ། །མཚུངས་ལྡན་མིན་པའི་འདུ་བྱེད་ལ་བཅུ་བཞི་ཡོད་དེ།
མི་ལྡན་པའི་འདུ་བྱེད་དང༌། ཐོབ་དང་མི་ཐོབ་སྐལ་མཉམ་དང༌། འདུ་ཤེས་མེད་སྙོམ་འཇུག་
པ་དང་། སྲོག་དང་མཚན་ཉིད་རྣམས་དང་ནི། མིང་གི་ཚོགས་ལ་སོགས་པ་ཡང་། ཞེས་
གསུངས་པའི་ཕྱིར། །ཁོ་ན་རེ། མདོ་ལས། འདུ་བྱེད་ཀྱི་ཕུང་པོ་གང་ཞེ་ན་སེམས་པའི་
ཚོགས་དྲུག་གོ། ཞེས་གསུངས་དང་འགལ་ལོ་ཞེ་ན། མི་འགལ་ཏེ་སེམས་བྱུང་སེམས་པ་དེ་
འདུ་བྱེད་ཀྱི་གཙོ་བོ་ཡིན་པ་ལ་དགོངས་པའི་ཕྱིར། ༈།ལྔ་པ་རྣམ་ཤེས་ཀྱི་ཕུང་པོ་ལ་དབྱེ་ན།
~55~

མཛོད་ཉི་མའི་དཀྱིལ་འཁོར།
མིག་གི་རྣམ་པར་ཤེས་པ་ནས། ཡིད་ཀྱི་རྣམ་པར་ཤེས་པའི་བར་དྲུག་ཡོད། ཡང་བཅུ་
གཉིས་སུ་ཡང་ཡོད་དེ། འདོད་ཡིད་དགེ་དང་མི་དགེ་དང་། བསྒྲིབས་པ་དང་ནི་མ་སྒྲིབས་པ།
གཟུགས་དང་གཟུགས་མེད་པ་དག་ན། མི་དགེ་ལས་གཞན་ཟག་མེད་གཉིས། ཞེས་
གསུངས། ཡང་ཉི་ཤུར་ཡང་ཡོད་དེ། བཅུ་གཉིས་དེ་དག་ཉི་ཤུ་ཡང༌། གསུམ་དུ་སྐྱེས་ནས་
ཐོབ་པ་དང༌། སྦྱོར་བྱུང་དགེ་རྣམས་གཉིས་ཕྱེ་ནས། རྣམ་སྨིན་སྐྱེས་དང་སྤྱོད་ལམ་པ། བཟོ་
བོའི་གནས་དང་སྤྲུལ་པ་དང་། །འདོད་ན་ལུང་བསྟན་མིན་རྣམ་བཞི། །གཟུགས་ནི་བཟོ་མ་
གཏོགས་པའོ། །ཞེས་ཁམས་གསུམ་གྱི་དགེ་སེམས་དྲུག །མ་སྒྲིབས་ལུང་མ་བསྟན་གྱི་
སེམས་བརྒྱད། ཉོན་མོངས་ཅན་གསུམ། མི་དགེ་བའི་སེམས་གཅིག །ཟག་མེད་ཀྱི་སེམས་
གཉིས་ཏེ་ཉི་ཤུ་ཡོད་པའི་ཕྱིར་རོ། །རྟགས་དང་པོ་གྲུབ་སྟེ། སྐྱེས་ཐོབ་དགེ་གསུམ། སྦྱོར་
བྱུང་དགེ་གསུམ་ཡོད་པའི་ཕྱིར། རྟགས་གཉིས་པ་གྲུབ་སྟེ། འདོད་པ་ན་རྣམ་སྨིན་སྐྱེས།
སྤྱོད་ལམ་པ། སྤྲུལ་སེམས། བཟོ་གནས་བཞི། གཟུགས་ན་བཟོ་གནས་པ་མ་གཏོགས་པ་
གསུམ། གཟུགས་མེད་ཁམས་ན་རྣམ་སྨིན་སྐྱེས་གཅིག་པུ་སྟེ་དེ་ལྟར་ཡོད་པའི་ཕྱིར།
རྟགས་གསུམ་པ་སྒྲུབ་སྟེ། ཁམས་གསུམ་གྱི་ཉོན་མོངས་ཅན་གྱི་སེམས་གསུམ་ཡོད་པའི་
ཕྱིར། རྟགས་བཞི་པ་སྒྲུབ་སྟེ། སློབ་མི་སློབ་ཀྱི་ཟག་མེད་ཀྱི་སེམས་གཉིས་ཡོད་པའི་ཕྱིར།
ཁོ་ན་རེ། རྣམ་པར་ཤེས་པ་ལ་དྲུག་ཏུ་གྲངས་མ་ངེས་པར་ཐལ། བྱང་ཆུབ་སེམས་དཔའ་
དགའ་བོ་དང་། ཀླུའི་སྡེ་ལ་སོགས་པའི་མདོ་ལས། གང་ཞིག་ལུས་མེད་ཕུག་གནས་ཤིང་།
རིང་དུ་འགྲོ་ཞིང་གཅིག་པུར་རྒྱུ། གདུལ་བར་དཀའ་བའི་སེམས་གདུལ་བྱེད། དེ་འདྲ་བྲམ་
ཟེ་ངས་བཤད་དོ། །ཞེས་བུ་ག་དྲུག་དང་ལྡན་པའི་ཁང་པར་སྤྲེའུ་གཅིག་བཞག་པ་བཞིན་དུ་
དྲུག་ཏུ་སྣང་བ་ཡིན་གྱིས། ། དོན་ལ་ཡིད་ཀྱི་རྣམ་པར་ཤེས་པ་གཅིག་པུར་ངེས་པའི་ཕྱིར་
ཟེར་ཞིང་། ཁ་ཅིག་ན་རེ། རྣམ་པར་ཤེས་པའི་ཚོགས་བརྒྱད་ཡོད་པ་ཡིན་ཏེ། ལང་དཀར་
གཤེགས་པ་ལས། ཡུལ་དང་དཔང་པོ་ཐ་དད་ཕྱིར། རྣམ་པར་ཤེས་པ་བརྒྱུད་དུ་སྐྱེ། མཚན་
~56~

མཛོད་ཉི་མའི་དཀྱིལ་འཁོར།
ཉིད་ཀྱི་ནི་གསུམ་ཡིན་ཏེ། སྣང་བ་མེད་ལ་ལྡོག་པར་འགྱུར། ཞེས་བཤད་པའི་ཕྱིར། ཟེར་ན་
མ་ཁྱབ་སྟེ། དང་པོ་བྱང་ཆུབ་སེམས་དཔའ་རྣམ་པར་ཤེས་པ་གཅིག་པུར་སྨྲ་བའི་ལུགས་
ཡིན་པའི་ཕྱིར། ། གཉིས་པ་ཀུན་གཞིའི་རྣམ་ཤེས་ཁས་ལེན་གྱི་སེམས་ཙམ་པའི་ལུགས་ཡིན་
པའི་ཕྱིར། ཁ་ཅིག་ན་རེ། རྣམ་པར་ཤེས་པ་ལ་དྲུག་ཏུ་གྲངས་མ་ངེས་ཏེ། བདུན་པ་ཡིད་
ཁམས་ཡོད་པའི་ཕྱིར། ཟེར་ན་མ་ཁྱབ་སྟེ། དེ་དྲུག་པོ་དེར་འདུས་པའི་ཕྱིར་ཏེ། འཇུག་ཤེས་
ཚོགས་དྲུག་རང་རང་གི་དུས་ན་འདས་ཤིང་རང་རང་གི་སྔ་ལོགས་དེ་མ་ཐག་ཏུ་བྱུང་བའི་རྣམ་
པར་ཤེས་པ་དེ་བདུན་པ་ཡིད་ཁམས་ཡིན་པའི་ཕྱིར་ཏེ། དྲུག་པོ་འདས་མ་ཐག་པ་ཡི། རྣམ་
ཤེས་གང་ཡིན་དེ་ཡིད་དོ། །ཞེས་གསུངས་པའི་ཕྱིར། བདུན་པ་ཡིད་ཁམས་ཅེས་ལོགས་
སུ་བཞག་པ་ལ་དོན་ཡོད་དེ། དྲུག་པ་ཡིད་ཀྱི་རྣམ་པར་ཤེས་པའི་རྟེན་དེ་སྒྲུབ་པར་བྱ་བའི་
ཆེད་ཡིན་པའི་ཕྱིར་ཏེ། དྲུག་པའི་རྟེན་ནི་རབ་སྒྲུབ་ཕྱིར། ཞེས་གསུངས་པའི་ཕྱིར། བཞི་པ་
མཚན་ཉིད་སོ་སོའི་རྣམ་བཞག་བཤད་པ་ནི། རང་རང་གི་དབང་པོའི་རྣམ་པར་ཤེས་པའི་
ཐུན་མོངས་མ་ཡིན་པའི་བདག་རྐྱེན་བྱེད་པའི་རིགས་སུ་གནས་པས་རབ་ཏུ་ཕྱེ་བའི་ནང་གི་
གཟུགས་ཅན་དྭངས་བར་དམིགས་པ། དབང་པོ་གཟུགས་ཅན་ལྔ་སོ་སོའི་མཚན་ཉིད་དུ་
བཞག་སྟེ། དཔེར་ན། མིག་གི་རྣམ་པར་ཤེས་པའི་ཐུན་མོངས་མ་ཡིན་པའི་བདག་རྐྱེན་བྱེད་
པའི་རིགས་སུ་གནས་པས་རབ་ཏུ་ཕྱེ་བའི་ནང་གི་གཟུགས་ཅན་དྭང་བ་མིག་གི་དབང་པོའི་
མཚན་ཉིད་དང༌། དེས་གཞན་ལའང་མཚོན་པའི་ཕྱིར། དེ་སྐད་དུའང་། དེ་དག་རྣམས་ཀྱི་
རྣམ་ཤེས་རྟེན། མིག་ལ་སོགས་གཟུགས་དྭང་བ་རྣམས། ཞེས་གསུངས། དེ་ལ་རྟེན་བཅས་
དང་། དེ་མཚུངས་ཀྱི་དབང་པོ་གཟུགས་ཅན་གཉིས་གཉིས་ཡོད་དེ། དེ་སྐད་དུ་ཡང་བསྟན་
བཅོས་རབ་ཏུ་བྱེད་པ་ལས། མིག་གི་དབང་པོ་གང་ཞེ་ན། མིག་གི་རྣམ་པར་ཤེས་པའི་རྟེན་
གཟུགས་དྭང་པའོ། །ཞེས་གསུངས་པའི་ཕྱིར་དང་། རང་འགྲེལ་ལས། གཟུགས་དང་སྒྲ་དང་
དྲི་དང་རོ་དང་རེག་བྱའི་རྣམ་པར་ཤེས་པ་རྣམས་ཀྱི་རྟེན་དུ་མྱུར་པ་གཟུགས་དྭང་བའི་
~57~

མཛོད་ཉི་མའི་དཀྱིལ་འཁོར།
བདག་ཉིད་ལྔ་པོ་གང་དག་ཡིན་པ་དེ་དག་ནི་རིམ་པ་བཞིན་དུ་མིག་དང་རྣ་བ་དང་སྣ་དང་ལྕེ་
དང་ལུས་དག་ཡིན་པར་རིག་པར་བྱ་སྟེ། བཅོམ་ལྡན་འདས་ཀྱིས་ཇི་སྐད་དུ་དགེ་སློང་དག་
མིག་ནི་ནང་གི་སྐྱེད་མཆེད་འབྱུང་བ་ཆེན་པོ་བཞི་རྒྱུར་བྱས་པའི་གཟུགས་དྭང་བའོ། །
ཞེས་དང་། ཀུན་བསྡུས་ལས། མིག་གི་དབང་པོ་གང་ཞེ་ན། འབྱུང་བ་ཆེན་པོ་བཞི་དག་རྒྱུར་
བྱས་པ་མིག་གི་རྣམ་པར་ཤེས་པའི་རྟེན་གཟུགས་དྭང་བའོ། ཞེས་གསུངས་པ་དང་མཐུན་
པའི་ཕྱིར། ཡང་དབང་པོ་གཟུགས་ཅན་རེ་རེ་ལ་དབྱེ་ན། སའི་དངོས་གཞི་ལས། གཅིག་སྟེ་
གཟུགས་ལས་ལྟ་བས་སོ། །རྣམ་གཉིས་རྒྱས་དང་རྣམ་སྨིན་འབྱུང་། རྣམ་གསུམ་ལྷ་ཤ་ཤེས་
རབ་མིག །རྣམ་བཞི་བརྟེན་དང་མི་བརྟེན་དང་། འཛུམ་དང་མི་འཛུམ་རྣམ་པ་ལྔ། འགྲོ་བ་
ལྔར་བསྡུས་རྣམ་དྲུག་ནི། རང་གཞན་རྒྱུད་ཡོང་སྡུག་མི་སྡུག །དྲི་མ་ཅན་དང་དྲི་མེད་
པའོ། །བདུན་ནི་རྣམ་ཤེས་བཅས་དང་མེད། མཐུ་ལྡན་མཐུ་ཆུང་དགེ་སོགས་ཀྱི། རྣམ་ཤེས་
རྟེན་ནི་བྱེད་པའོ། །རྣམ་བརྒྱད་གནས་དང་སྤྲུལ་པ་དང་། །དགེ་དང་མི་དགེ་རྣམ་སྨིན་
འབྱུང༌། །ཁ་ཟས་གཉིད་དང་ཚངས་སྤྱོད་དང༌། སྙོམ་པར་འཇུག་པས་རྒྱས་པའོ། །རྣམ་དགུ་
ཐོབ་དང་མི་ཐོབ་དང༌། སྔོན་ཐོབ་མ་ཐོབ་ཐོབ་ལས་ཉམས། སྤང་བྱ་ཡིན་མིན་སྤངས་མ་
སྤངས་། བཅུ་མེད་རྣམ་པ་བཅུ་གཅིག་ནི། །དུས་གསུམ་ནང་དང་ཕྱི་རོལ་དང་། ཕྲ་རག་
བཟད་ངན་ཉེ་རིང་ངོ། །ཞེས་གསུངས་སོ། །མིག་གི་དབྱིབས་ནི་དབང་རྟེན་གྱི་དབུས་ན་ཟར་
མའི་མེ་ཏོག་གམ་གོ་སྙོད་ནག་པོའི་འབྲུ་ལྟ་བུ་ངོ་བོ་གཟུགས་ཀྱི་སྐྱེ་མཆེད་སྣང་བའི་ཤིན་ཏུ་
དྭངས་བ་ཡིན་ལ། ངེས་ཚིག་ནི། སའི་བསྟོད་འགྲེལ་ལས། མ་ཟད་པར་དུ་གཟུགས་སྤྱོད་
དང་། གཡོ་ཞིང་སྐད་ཅིག་མ་ཉིད་དང་། མཛེས་པའི་ལས་ལས་བྱུང་བ་དང་། རྣམ་པ་བཞིར་
ནི་གྲངས་ཕྱིར་མིག །ཅེས་གསུངས་ལ། བཞི་ནི་རྒྱ་གར་གྱི་སྒྲ་ལས། ཙཀྵ་ནེ་དྲ། ལོཙཱ།
ཨཀྵི་ཞེས་གྲགས་ལ། དེའི་དོན། མིག་དང་། གསལ་བྱེད་དང་། འདྲེན་བྱེད་དང་། འཁྲིད་
བྱེད་ལ་འཇུག་ཀྱང་། མིག་ཏུ་བསྒྱུར་བའོ། །མིག་ལ་ལྟ་བ་ཅེས་ཀྱང་བཤད་དེ། སྐྱེས་རབ་
~58~

མཛོད་ཉི་མའི་དཀྱིལ་འཁོར།
ལས། རྒས་པའི་དབང་གི་ལྟ་བ་ཉམས་གྱུར་ཅིང༌། ཞོད་ཤ་ཆུང་བས་དྲན་པ་རབ་ཏུ་ཉམས།
བདག་གི་ལུས་ཀྱི་བྱ་བའང་ཉམས་ཆུང་ན། བདག་ལ་གྲོགས་བྱར་རེ་བ་ག་ལ་སྲིད། ཅེས་
གསུངས་པའི་ལྟ་བ་མིག་ལ་ཟེར་བའི་ཕྱིར། རྣ་བ་ནི་དབྱིབས་དབང་རྟེན་གྱི་དབུས་ན་གྲོ་
གའི་བཅུད་མདུད་ལྟ་བུ་ངོ་བོ་སྒྲའི་སྐྱེ་མཆེད་སྣང་བའི་ཤིན་ཏུ་གདངས་པ་ཡིན་ལ། ངེས་
ཚིག་ནི། འདི་ལ་གྲགས་པ་རྣམ་སྣང་བས་རྣ་བ་ཅེས་བརྗོད་པ་ཡིན་ལ། རྣམ་གྲངས་ནི་སྒྲའི་
ཡུལ་ཅན་དང༌། ཉན་པ་ཉན་བྱེད་ཅེས་སོགས་སོ། །སྣའི་དབང་པོ་ནི་དབྱིབས་འཚུལ་བའི་
དབུས་ན། ཟངས་ཀྱི་མོ་ཁབ་ཐུར་དུ་ཤིབ་པ་ལྟར་ཡོད། ངོ་བོ་དྲིའི་སྐྱེ་མཆེད་སྣང་བའི་ཤིན་
ཏུ་དྭངས་པ། ངེས་ཚིག་ནི། དྲི་སྣོམ་པས་སྣ། ཅེས་བྱ་རྣམ་གྲངས་ནི། སྣོམ་བྱེད་དང་། སྣོམ་
པ་དང་། དྲིའི་ཡུལ་ཅན་ཅེས་སོགས་སོ། །ལྕེ་དབང་ནི། དབྱིབས་དབང་རྟེན་གྱི་དབུས་ན་ཟླ་
བ་གམ་པ་ལྟ་བུ་དབུས་སྐྲ་རྩེ་ཙམ་གྱིས་མ་ཕྲད་དེ་ཕྲད་ན་ཀླད་རྒྱས་རྒྱུན་དུ་འཛག་པའི་ཕྱིར།
ཞེས་པའི་ཅལ་གསུངས་ཏེ། སློབ་དཔོན་དབྱེག་གཉེན་ནོ། །ངོ་བོ་རོའི་སྐྱེ་མཆེད་སྣང་བའི་
ཤིན་ཏུ་དྭངས་བའོ། །ངེས་ཚིག་ནི། བཀྲེས་པས་ཉམས་ཆུང་བ་སེལ་ཞིང་བརྗོད་པ་འདྲིས་པ་
སྣ་ཚོགས་འབོད་པས་ལྕེ་སྟེ། རྣམ་གྲངས་ནི་མྱངས་བྱེད། མྱང་བ་རོའི་ཡུལ་ཅན་ཞེས་
སོགས་སོ། །ལུས་དབང་ནི་དབྱིགས་རེག་བྱ་རེག་ན་འཇམ་ཀྱི་ལྤགས་པ་ལྟ་བུ་སྤྱི་གཙུག་
ནས་རྐང་མཐིལ་གྱི་བར་དུ་ཁྱབ་པར་གནས་པ། ངོ་བོ་རེག་བྱ་སྣང་བའི་ཤིན་ཏུ་དྭངས་པའི་
གཟུགས་ཅན། ངེས་ཚིག །ལུས་ཀྱི་རེག་པར་བྱེད་པས་རེག་བྱེད་ཞེས་བརྗོད། རྣམ་གྲངས་
རེག་བྱེད་ཀུན་ཏུ་རེག་བྱེད་ཅེས་སོགས་སོ། །དེ་སྐད་དུ་རྣམ་བཤད་རིག་པར། རྣམ་པ་བཞི་
དག་གིས་ཚིག་གི་དོན་རིག་པར་བྱ་སྟེ། རྣམ་གྲངས་ཀྱིས་དང་། མཚན་ཉིད་ཀྱིས་དང་།
ངེས་ཚིག་གིས་དང་། རབ་ཏུ་དབྱེ་བས་སོ། །དེ་ལ་རྣམ་གྲངས་ནི། མིང་གཞན་ཡིན་
ནོ། །མཚན་ཉིད་ནི་གང་ལ་མིང་དེ་ཡོད་པའི་དོན་དེའོ། །ངེས་པའི་ཚིག་ནི་མིང་གི་རྒྱུ་མཚན་
བརྗོད་པའི་ཚིག་གོ །རབ་ཏུ་བྱེད་པ་ནི་བརྗོད་པར་བྱ་བ་དེ་གཟུགས་ཅན་དང་གཟུགས་ཅན་
~59~

མཛོད་ཉི་མའི་དཀྱིལ་འཁོར།
མ་ཡིན་པ་དང་བསྟན་དུ་ཡོད་པ་དང་བསྟན་དུ་མེད་པའི་རྣམ་པར་རབ་ཏུ་དབྱེ་བས་སོ། །དེ་
ལྟར་ན་ཚིག་གི་དོན་རྣམ་པ་ཐམས་ཅད་དང་ལྡན་པ་ཡིན་ལ་སོ་སོ་ཡང་དག་རིག་པའི་ཉེ་རྒྱུ་
ཡང་བྱས་པ་ཡིན་ནོ། །ཞེས་སོགས་གསུངས་སོ། །ཁ་ཅིག་ན་རེ། རྣ་བ་ཅོར་རེ་རྣ་ཟུར་རེ།
ལྕེ་དམར་སྐྱོག་གེ་བ་དང་། ཁྱད་པར་དུ་ལུས་ནི་སྟོན་པ་ལ་ལྕགས་མདའི་སྨན་མར་སྲང་
སུམ་ཅུ་རྩ་དྲུག་སྦྱར་བ། ལྷས་སྦྱིན་གྱིས་ཀྱང་ང་ལའང་སྦྱོར་ཅེས་པ་ལ། འཚོ་བྱེད་གཞོན་
ནུས་སྟོན་པས་དུག་གསུམ་སྤངས་པས་ཐུབ་ཁྱོད་ཀྱིས་མི་ཐུབ་བྱས་པས། མ་ཉན་པར་
སྦྱར་བས་ཕོ་གཟེར་དུ་གྱུར་པ་སྟོན་པའི་ཕྱག་གིས་ལུས་ཐམས་ཅད་ལ་ཡུལ་བྱས་པས་དྲག་
པས། དྭང་བའི་དད་པ་སྐྱེས་སྟེ་དོན་གྲུབ་ཀྱིས་སྨན་དཔྱད་མཁས་པ་གཅིག་ཤེས་ཨང་ཟེར་
རོ། །ཞེས་གསུངས་པའི་ཕྱིར། ཞེས་ཟེར་རོ། །དེས་མིག་སོགས་དབང་པོ་ལྔ་བཤད་ནས།
གཟུགས་རྣམ་གཉིས་དང་རྣམ་ཉི་ཤུ། སྒྲ་ནི་རྣམ་པ་པརྒྱད་པོ་སྟེ། །རོ་ནི་རྣམ་དྲུག་དྲི་རྣམ་
བཞི། །རེག་བྱ་བཅུ་གཅིག་བདག་ཉིད་དོ། །ཞེས་གསུངས་པ་ལྟར། གཟུགས་སོགས་དོན་
ལྔ་བཤད་པ་ནི། མིག་ཤེས་ཀྱི་དམིགས་རྐྱེན་བྱེད་པའི་རིགས་སུ་གནས་པས་རབ་ཏུ་ཕྱེ་བའི་
ཕྱིའི་སྐྱེ་མཆེད་དུ་དམིགས་པ། དོན་ལྔའི་ནང་ཚན་གྱི་གཟུགས་ཀྱི་མཚན་ཉིད་དང་། འདི་དང་
གཟུགས་གྱི་སྐྱེ་མཆེད་དོན་གཅིག །རྒྱས་པར་དབྱེ་ན་ཉི་ཤུ་ཡོད་དེ། སྔོ་སེར་དཀར་དང་
དམར་བ་དང་། སྣང་མུན་སྤྲིན་དང་དུ་བ་དང་། རྡུལ་དང་ཁུག་སྣ་ཉི་མ་དང་། གྲིབ་མ་རིང་
ཐུང་ལྷམ་པ་དང་། ཟླུམ་པོ་མཐོན་པོ་དམའ་བ་དང༌། ཕྱག་ལེ་ཕྱལ་ལེ་མ་ཡིན་པའོ། །དང་པོ་
བཅུ་གཉིས་ཁ་དོག་ཡིན། བཞི་ནི་རྩ་བའི་ཁ་དོག་སྟེ། — བརྒྱད་པོ་ཡན་ལག་ཁ་དོག་
།དབྱིབས་ཀྱི་གཟུགས་ནི་ཐ་མ་པརྒྱད། ཞེས་མཆིམས་ཐམས་ཅད་མཁྱེན་པས་བསྡུས་
པའི་ཕྱིར། ལོ་ཆེན་གྲགས་རྒྱལ་གྱིས། སྔོ་སེར་དཀར་དམར་རིང་ཐུང་ལྷམ། ཟླུམ་པོ་མཐོན་
དམན་ཕྱལ་ལེ་དང༌། །ཕྱལ་ལེ་མ་ཡིན་སྤྲིན་དུ་རྡུལ། ཁུག་སྣ་ཉི་གྲིབ་སྣང་མུན་ནོ། ཞེས་
བསྡུས་སོ། སྡུ་ན་གཉིས་སུ་འདུས་ཏེ། དབྱིབས་ཀྱི་གཟུགས་དང་། ཁ་དོག་གི་གཟུགས་
~60 -

མཛོད་ཉི་ཨའི་དཀྱིལ་འཁོར།
གཉིས་སུ་འདུས་པའི་ཕྱིར། ཀུན་བཏུས་ལས་ཉི་ཤུ་རྩ་ལྔ་། བསྡུ་ན་བཞིར་འདུས་པའི་ཕྱིར།
སེར་པོ་དང་འདུས་པའི་སྔོན་པོ་ཤས་ཆེ་བ་ལྗང་ཁུ། དམར་པོ་དང་འདུས་པའི་སྔོན་པོ་ཤས་
ཆེ་བ་མཆིན་ཁའམ་གློ་ཁ་ནག་པོ་དང་འདུས་པའི་སེར་པོ་ཤས་ཆེ་བ་དུར་ཁ། *དཀར་པོ་དང་
འདུས་པའི་སེར་པོ་ཤས་ཆེ་བ་སྐྱེ་ཁ། དཀར་པོ་དང་འདུས་པའི་སྔོན་པོ་ཤས་ཆེ་བ་ནམ་
མཁའམ་སྤུགས་ཁ་ཡིན་ནོ། སྤྲིན་སོགས་བཞི་ཕོ་དེ་རྩ་བའི་ཁ་དོག་ལས་རྫས་གཞན་མིན་
ཏེ། དེ་དག་གང་རུང་གི་བྱེ་བྲག་ཡིན་པའི་ཕྱིར། དེ་དག་ལས་ལོགས་སུ་བཀོད་པ་ལ་དོན་
ཡོད་དེ། དེ་དག་ཀྱང་རིང་པོ་ནས་རྩིག་པ་ལྟ་བུ་སྣང་ལ། ཉེ་བ་ན་མི་སྣང་བ་དེ་དག་གཟུགས་
མ་ཡིན་ནམ་སྙམ་པའི་དོགས་པ་དགག་པའི་ཆེད་ཡིན་པའི་ཕྱིར། གཟུགས་དེ་དག་ལ་མུ་
གསུམ་གསུམ་ཡོད་དེ། ཁ་དོག་ཁོ་ན་ཡིན་པ། དབྱིབས་ཁོ་ན་ཡིན་པ། གཉིས་ཀ་ཡིན་པ་
གསུམ་ཡོད་པའི་ཕྱིར་ཏེ། རང་འགྲེལ་ལས། གཟུགས་ཀྱི་སྐྱེ་མཆེད་ལ་ཁ་དོག་དུ་ཡོད་ལ་
དབྱིབས་སུ་མེད་པ་ཡང་ཡོད་དེ། སྔོན་པོ་དང་། སེར་པོ་དང་། དམར་པོ་དང་དཀར་པོ་དང་
གྲིབ་མ་དང་ཉི་མ་དང་། སྣང་བ་དང་མུན་པ་ཞེས་བྱའོ། །དབྱིབས་སུ་ཡོད་ལ་ཁ་དོག་ཏུ་མེད་
པ་ཡང་ཡོད་དེ། རིང་པོ་ལ་སོགས་པའི་ཕྱོགས་ལུས་ཀྱི་རྣམ་པར་རིག་བྱེད་ཀྱི་ངོ་བོ་ཉིད་
དོ། །གཉིས་ཀར་ཡོད་པ་ཡང་ཡོད་དེ། གཟུགས་ཀྱི་སྐྱེ་མཆེད་ལྷག་མའོ། །ཞེས་གསུངས་
པའི་ཕྱིར། ཉན་ཤེས་ཀྱི་དམིགས་རྐྱེན་བྱེད་པའི་རིགས་སུ་གནས་པས་རབ་ཏུ་ཕྱེ་བའི་ཕྱིའི་
སྐྱེ་མཆེད་དུ་དམིགས་པ། དོན་ལྔའི་ནང་མཚན་དུ་གྱུར་པའི་སྒྲའི་མཚན་ཉིད་འདི་དང་སྒྲའི་
སྐྱེ་མཆེད་དོན་གཅིག །དབྱེ་ན་བརྒྱད་ཡོད་དེ། ཟིན་པའི་འབྱུང་བ་ལས་བྱུང་བའི་སྒྲ་དང་མ་
ཟིན་པའི་འབྱུང་བ་ལས་ཕྱུང་བའི་སྒྲ་གཉིས། དང་པོ་ལ་བཞི། སེམས་ཅན་དུ་སྟོན་པ་སྙན་
པའི་སྒྲ། དེ་མི་སྙན་པའི་སྒྲ། སེམས་ཅན་དུ་མི་སྟོན་པ་སྙན་པའི་སྒྲ། དེ་མི་སྙན་པའི་སྒྲ་ཏེ་
བཞི། དང་པོ་ནི། སྐྱེས་པུས་ཆོས་ཆད་པའི་སྒྲ་ལྟ་བུ། གཉིས་པ་ནི་སྐྱེས་བུས་ཚིག་རྩུབ་སྨྲ་
བའི་སྒྲ་ལྟ་བུ། གསུམ་པ་ནི་ཕེག་རྡོབ་པའི་སྒྲ་ལྟ་བུ། བཞི་པ་ནི། ཁུ་ཚུར་རྡེག་པའི་སྒྲ་ལྟ་
# 61~

མཛོད་ཉི་མའི་དཀྱིལ་འཁོར།
བུའོ། །གཉིས་པའང་སེམས་ཅན་དུ་སྟོན་པ་སྙན་པའི་སྒྲ། དེ་ཡི་སྙན་པའི་སྒྲ། སེམས་ཅན་དུ་
མི་སྟོན་པ་སྙན་པའི་སྒྲ། དེ་མི་སྙན་པའི་སྒྲ་དེ་བཞི། དང་པོ་ནི། སྤྲུལ་པས་ཆོས་བཤད་པའི་
སྒྲ་ལྟ་བུ། གཉིས་པ་ནི། སྤྲུལ་པས་ཚིག་རྩུབ་སྨྲ་བའི་སྒྲ་ལྟ་བུ།གསུམ་པ་ནི། ཁར་རྔའི་སྒྲ་ལྟ་
བུ། བཞི་པ་ནི། བྲག་རལ་པའི་སྒྲ་ལྟ་བུ། ལྕེ་ཤེས་ཀྱི་དམིགས་རྐྱེན་བྱེད་པས་རབ་ཏུ་ཕྱེ་བའི་
ཕྱིའི་སྐྱེ་མཆེད་དུ་དམིགས་པ། དོན་ལྔའི་ནང་མཚན་དུ་གྱུར་པའི་རོའི་མཚན་ཉིད་འདི་དང་
རོའི་སྐྱེ་མཆེད་དོན་གཅིག །དབྱེ་ན་དྲུག་ཡོད་དེ། མངར་སྐྱུར་གཉིས། ཚྭ་བ་དང་ལན་ཚྭ་བ་
གཉིས། ཁ་བ་དང༌། ཀ་བ་གཉིས་རྣམས་སུ་ཡོད་དོ། །སྣ་ཤེས་ཀྱི་དམིགས་རྐྱེན་བྱེད་པའི་
རིགས་སུ་གནས་པས་རབ་ཏུ་ཕྱེ་བའི་ཕྱིའི་སྐྱེ་མཆེད་དུ་དམིགས་པ། དོན་ལྔའི་ནང་ཚན་དུ་
གྱུར་པའི་དྲིའི་མཚན་ཉིད། འདི་དང་དྲིའི་སྐྱེ་མཆེད་དོན་གཅིག །དབྱེ་ན་བཞི་ཡོད་དེ། དྲི་
ཞིམ་མི་ཞིམ་གཉིས། མཉམ་མི་མཉམ་གཉིས་སུ་ཡོད། རོ་དྲིའི་འོག་ཏུ་བཤད་པར་བྱ་བ་
ཡིན་ཡང་གྲངས་མང་བའི་ཕྱིར་སྔར་སྨོས་ལ་རེག་བྱ་སྒྲའི་གོང་དུ་བཤད་ན་གོ་རིམ་ཧ་ཅང་
འཁྲུགས་པར་འགྱུར་བས་མ་ཡིན་ནོ། །ལུས་ཤེས་ཀྱི་དམིགས་རྐྱེན་བྱེད་པས་རིགས་སུ་
གནས་པའི་རབ་ཏུ་ཕྱེ་བའི་ཕྱིའི་སྐྱེ་མཆེད་དུ་དམིགས་པ་དོན་ལྔའི་ནང་མཚན་དུ་གྱུར་པའི་
རེག་བྱའི་མཚན་ཉིད་འདི་དང་། རེག་བྱའི་སྐྱེ་མཆེད་དོན་གཅིག །དབྱེ་ན་འབྱུང་བར་གྱུར་
པའི་རེག་བྱ་དང་། འབྱུང་འགྱུར་དུ་གྱུར་པའི་རེག་བྱ་གཉིས་ཡོད། དང་པོ་ལ་འབྱུང་བ་བཞི་
ཡོད་ལ།འབྱུང་བ་གང་ཞིག་སྲ་ཞིང་མཐས་པ། གང་ཞིང་བརླན་ཤིང་གཤེར་བ་། གང་ཞིག་
ཚ་ཞིང་བསྲེགས་པ། །གང་ཞིག་ཡངས་ཤིང་གཡོ་བའི་རིགས་སུ་གནས་པས་རབ་ཏུ་ཕྱེ་བ་
གོ་རིམ་བཞིན་དུ་ས་ཁམས་སོགས་བཞིའི་མཚན་ཉིད་སྲ་བ་སོགས་བཞིས་ངོ་བོ་མཚོན། །
མཐས་པ་སོགས་བཞིས་བྱེད་ལས་མཚོན་ནོ། །བཞི་པོ་འདི་ཆོས་ཅན་འབྱུང་བ་ཞེས་བརྗོད་
པའི་རྒྱུ་མཚན་ཡོད་དེ། ཁྱོད་ལས་འབྲས་གཟུགས་རྣམས་འབྱུང་བས་དེ་ལྟར་བརྗོད་པའི་
ཕྱིར། ཆེན་པོ་ཞེས་བརྗོད་པའི་རྒྱུ་མཚན་ཡོད་དེ། ཡོད་པ་རྒྱ་ཆེ། བརྟེན་པ་ལྟོས་ཆེ། གནས་
~62~

མཛོད་ཉི་མའི་དཀྱིལ་འཁོར།
པ་ཐག་གྲུ་ཆེ་བས་དེ་ལྟར་བརྗོད་པའི་ཕྱིར་ཏེ། སློབ་དཔོན་བློ་བརྟན་གྱིས་རྒྱུ་བྱས་པའི་
གཟུགས་ཐམས་ཅད་ཀྱི་རྟེན་ཡིན་པས་བརྟེན་ལ་བལྟོས་ནས་ཆེ་བ་དང་། གཟུགས་ལ་
སོགས་པ་འདུས་པ་ཐམས་ཅད་ལ་སྲ་བ་ལ་སོགས་པ་ཡོད་པས་རྒྱ་ཆེ་བ་དང་། གནས་པ་
ཐག་གྲུ་ཆེ་བས་ཆེན་པོ་ཞེས་བརྗོད། ཞེས་གསུངས་པའི་ཕྱིར། མཛོད་རང་ལུགས་ལྟར་ན།
བྱ་བ་ལ་ཤས་ཆེར་སྩོལ་བ་ཏེ་ཤས་ཆེར་རང་རང་གི་བྱ་བ་ལ་འཇུག་པས་དེ་ལྟར་བརྗོད་པའི་
ཕྱིར་ཏེ། རང་འགྲེལ་ལས། ཡང་ན་ས་དང་ཆུ་དང་མེ་རླུང་གི་ཕུང་པོ་དེ་དག་བྱ་བ་ལ་ཤས་ཆེ་
བ་དག་ལ་དེ་རྣམས་ཆེན་པོར་གནས་པའི་ཕྱིར་རོ། ། ཞེས་གསུངས་པའི་ཕྱིར། བཞི་པོ་དེ་
ཆོས་ཅན། ཁམས་ཞེས་བརྗོད་པའི་རྒྱུ་མཚན་ཡོད་དེ། རང་རང་གི་མཚན་ཉིད་སྟེ་རང་གི་
འབྲས་བུ་གྱུར་པའི་འབྲས་གཟུགས་དག་སྐྱེད་པའི་ནུས་པ་དང་ལྡན་པའི་ཕྱིར་དེ། དེའི་རང་
འགྲེལ་ལས། བཞི་པོ་དེ་དག་རང་གི་མཚན་ཉིད་ཅན་དུ་རྒྱུར་བྱས་པའི་གཟུགས་དག་འཛིན་
པའི་ཕྱིར་ཁམས་དག་གོ །ཞེས་གསུངས་པའི་ཕྱིར། བཞི་པོ་དེ་ཆོས་ཅན། བྱེད་ལས་དང་
ལྡན་ཏེ། རིམ་བཞིན། མཐུར་དུ་མི་ལྟུང་བར་འཛིན་པར་བྱེད། བསྡུས་པར་བྱེད། སྨིན་པར་
བྱེད། རྒྱས་པ་དང་འཕེལ་བར་བྱེད་པའི་ཕྱིར། དེ་སྐད་དུ་ཡང་འབྱུང་བ་དག་ནི་ས་ཁམས་
དང་། ཆུ་དང་མེ་དང་རླུང་ཁམས་དང་། འཛིན་པ་ལ་སོགས་ལས་སུ་གྲུབ། སྲ་ཤེར་དྲོ་ཉིད་
གཡོ་པ་རྣམས། ཞེས་གསུངས་སོ། །དེ་ཡང་། བྱེ་བྲག་སྨྲ་བ་ན་རེ། ལས་དང་ངོ་བོ་བྱ་བྱེད་
ཡིན་པས། འབྱུང་བ་རེ་རེའི་ཚོགས་པ་ན་བཞི་ཀ་ཡོད་དེ། །སའི་ཚོགས་པ་ན་འཛིན་པ།
བསྡུད་པ་སྨིན་པ་རྒྱས་པ་བཞི་ཀ་ཡོད་པའི་ཕྱིར། དེས་གཞན་ལའང་མཚོན་ཏེ། མདོ་སྡེ་པ་
ན་རེ། བཞི་པོ་དེ་གང་དང་གང་སྣང་བ་ན་དེ་དང་དེ་མངོན་གྱུར་དུ་ཡོད། མི་སྣང་བ་ནི་ས་
བོན་གྱི་ཚུལ་དུ་ཡོད་ཀྱི་ངེས་པར་མངོན་གྱུར་དུ་ཡོད་པས་མ་ཁྱབ་ཟེར། འོ་ན་ས་དང་སའི་
ཁམས་ལ་ཁྱད་པར་ཅི་ཡོད་ཅེ་ན། འཇིག་རྟེན་གྱི་ཐ་སྙད་དུ་ས་དཀར་པོ་ས་གྲུ་བཞི་ཞེས་
སོགས་ཁ་དོག་དང་དབྱིབས་ལ་བརྗོད། དེ་བཞིན་དུ་ཆུ་མེ་སོགས་ལའང་ཁ་དོག་དང་
~63~

མཛོད་ཉི་མའི་དཀྱིལ་འཁོར།
དབྱིབས་ལ་དེ་དང་དེ་བརྗོད་ལ། རླུང་གི་ཚོགས་ནི་ཁམས་གཡོ་བའི་རེག་བྱ་ཉིད་ལའང་
རླུང་དུ་བརྗོད་དེ། ལུས་ལ་རླུང་གི་རེག་གོ །ཞེས་བྱ་བར་འཇིག་རྟེན་ན་གྲགས་པ་དང་། སྔ་
མ་རྣམས་དང་འདྲ་བར་ཁ་དོག་དང་དབྱིབས་ལའང་རླུང་དུ་བརྗོད་ལ། ་བསྟན་བཅོས་ཀྱི་
བརྡའ་ལས་ནི། ཁ་དོག་དང་དབྱིབས་གང་རུང་ལ་གཟུགས་ཀྱི་སྐྱེ་མཆེད་ཀྱིས་ཁྱབ་པ་དང་།
ས་སོགས་བཞི་པོ་གང་རུང་ལ་རེག་བྱའི་སྐྱེ་མཆེད་ཀྱིས་ཁྱབ་པར་བཞེད་པའི་ཕྱིར་རོ། །དེ་
སྐད་དུ་འཇིག་རྟེན་གྱི་ནི་ཐ་སྙད་དུ། ཁ་དོག་དབྱིབས་ལ་ས་ཞེས་བརྗོད། ཆུ་མེ་ཡང་ངོ་རླུང་
ཚོགས་ཁམས། །ཉིད་ཡིན་དེ་དང་འདྲ་བ་ཡིན། ཞེས་གསུངས་པའི་ཕྱིར་གཉིས་པ་འབྱུང་
གྱུར་དུ་གྱུར་པའི་རེག་བྱ་ལ་དབྱེ་ན་བདུན་ཡོད་དེ། འཇམ་རྩུབ། ལྕི་ཡང་གྲང་བ། བཀྲེས་
སྐོམ་ལས་གྱུར་པ་བདུན་ཡོད་པའི་ཕྱིར། །དེ་ནས་རྒྱུའི་རེག་བྱ་འབྱུང་བ་བཞི། འབྲས་བུའི་
རེག་བྱ་བདུན་ཏེ་བཅུ་གཅིག་ཏུ་ཡོད་དེ་རེག་བྱ་བཅུ་གཅིག་བདག་ཉིད་དོ། །ཞེས་གསུངས།
དེ་ཡང་འཇམ་རྩུབ་ལྕི་ཡང་གི་རེག་བྱ་བཞི་གོ་སླ་ལ། གྲང་བའི་རེག་བྱ་ནི་ཚུ་དང་རླུང་
གཉིས་འདུས་པ་ཤས་ཆེ་བའི་དྲོ་བར་འདོད་པའི་རེག་བྱ་ཡིན། བཀྲེས་པ་ནི།ཕོ་བའི་ནང་དུ་
རླུང་ཤས་ཆེ་བ་ལས་བྱུང་བའི་རེག་བྱ་ཟས་འདོད་པ་དང་། །སྐོམ་པ་ནི་དེར་མེ་ཤས་ཆེ་བ་
ལས་བྱུང་བའི་རེག་བྱ་སྐོམ་འདོད་པ་སྟེ། གསུམ་པོ་འབྲས་བུའི་མིང་གིས་རྒྱུ་ལ་བཏགས་
པ་ཡིན་ཏེ། དཔེར་ན།སངས་རྒྱས་བྱོན་ནས་ཆོས་བསྟན་པ་ཉམས་སུ་བླངས་པ། །བདེ་བའི་
རྒྱུ་ཡིན་པས། སོ་ཐར་ལས། སངས་རྒྱས་རྣམས་ནི་འབྱུང་བ་བདེ། ཞེས་གསུངས་པ་ལྟ་
བུའོ། །ཁོ་ན་རེ། ལུས་ནང་རེག་པ་སྲིད་པས་ལུས་ཀྱི་དབང་པོའང་རེག་བྱར་ཐལ། ལུས་ཀྱི་
དབང་པོའི་སྤྱོད་ཡུལ་ཡིན་པའི་ཕྱིར། ཞེ་ན། དབང་པོ་གཟུགས་ཅན་ནང་ཕན་ཚུན་རེག་པ་
མེད་པའི་ཕྱིར་ཏེ། ཕྲ་ཞིང་དྭངས་པའི་ཕྱིར། འོན་ཀྱང་རེག་སྣང་གི་རྒྱུ་མཚན་ཡོད་དེ། ལུས་
ཀྱི་ཚོགས་པ་ན་ཡོད་པའི་རྒྱུའི་རེག་བྱ་དང་འབྲས་བུའི་རེག་བྱ་ལ་དབང་པོ་རེག་པ་ན་དེ་
ལྟར་སྣང་བའི་ཕྱིར། འདོད་ཡོན་ལྔ་པོ་འདི་འདོད་ཁམས་ན་ཐམས་ཅད་ཡོད་དེ། འདོད་
~ 64~

མཛོད་ཉི་མའི་དཀྱིལ་འཁོར
ཁམས་འདོད་ཡོན་ལྔས་རབ་ཏུ་ཕྱེ་བའི་ཕྱིར། །གཟུགས་ཁམས་ན་དྲི་རོ་མེད་དེ་ཁམས་ཟས་
ལ་འདོད་ཆགས་དང་བྲལ་བའི་ཕྱིར། ། དེས་ན་གཟུགས་ཁམས་སུ་བཀྲེས་སྐོམ་མེད་དེ། དེ་
ན་ཁམས་ཟས་མེད་པའི་ཕྱིར།
༈ ། རྣམ་པར་རིག་བྱེད་མ་ཡིན་པའི་གཟུགས་བཤད་པ་ནི། གཡེངས་དང་སེམས་མེད་
པའི་ཡང་། དགེ་དང་མི་དགེའི་རྗེས་འབྲེལ་གང༌། འབྱུང་བ་ཆེ་རྣམས་རྒྱུར་བྱས་པ། དེ་ནི་
རྣམ་རིག་བྱེད་མིན་བརྗོད། ཞེས་ཏེ། འདིའི་སྐབས་སུ་རྣམ་པར་རིག་བྱེད་མ་ཡིན་པའི་
གཟུགས་ལ་མཚན་ཉིད། དབྱེ་བ། སྒྲུབ་བྱེད་ཀྱི་རིག་པ། །ཆོས་ཀྱི་ཁྱད་པར། རྩོད་པ་སྤོང་
བའོ། །དང་པོ་ནི། །ཁྱད་ཆོས་ལྔ་དང་ལྡན་པའི་རིགས་སུ་གནས་པས་རབ་ཏུ་ཕྱེ་བ་ཡང་
ཡིན། རང་ཀུན་ནས་སློང་བའི་སེམས་གཞན་གྱིས་ཇི་ལྟ་བ་བཞིན་ཏུ་རྣམ་པར་རིག་པར་
བྱེད་པ་མ་ཡིན་ཞིང་རང་ཉིད་ཀྱི་ཐ་སྙད་འཇུག་པ་གཟུགས་ལ་རགས་ལས་པ་ཡང་ཡིན་
པའི་གཞི་མཐུན་དུ་མིགས་པར་རབ་ཏུ་ཕྱེ་བ་དེའོ། །རྣམ་པར་རིག་བྱེད་མ་ཡིན་པའི་
གཟུགས་ཆོས་ཅན། ཁྱད་ཆོས་ལྔ་དང་ལྡན་ཏེ། གནས་སྐབས་ཀྱི་ཁྱད་པར། ངོ་བོའི་ཁྱད་
པར་། དུས་ཀྱི་ཁྱད་པར། རྒྱུའི་ཁྱད་པར། ངེས་ཚིག་གི་ཁྱད་པར་རྣམས་དང་ལྡན་པའི་ཕྱིར།
རྟགས་དང་པོ་གྲུབ་སྟེ། སེམས་གཡེངས་བ་དང་སེམས་མེད་ཀྱི་སྙོམས་འཇུག་གཉིས་ཀྱི་
གནས་སྐབས་ན་ཡང་ཡོད་པའི་ཕྱིར། རྟགས་གཉིས་པ་གྲུབ་སྟེ། དགེ་མི་དགེ་གང་རུང་ཡིན་
པའི་ཕྱིར། རྟགས་གསུམ་པ་གྲུབ་སྟེ། རྒྱུན་མཆོག་ཏུ་རྗེས་སུ་འབྲེལ་ཡིན་པའི་ཕྱིར། རྟགས་
བཞི་པ་གྲུབ་སྟེ། རང་གི་རྒྱུར་གྱུར་པའི་འབྱུང་བ་ཆེན་པོ་བཞིས་རྒྱུར་བྱས་པ་ལས་བྱུང་
བའི་ཕྱིར། རྟགས་ལྔ་པ་གྲུབ་སྟེ། རང་ཀུན་ནས་སློང་བའི་སེམས་དེ་གཞན་གྱིས་རྣམ་པར་
རིག་པར་བྱེད་པ་མ་ཡིན་ཡང་རང་ཉིད་ཀྱི་ཐ་སྙད་འཇུག་པ་གཟུགས་ལ་རགས་ལས་པས་རྣམ་
པར་རིག་བྱེད་མ་ཡིན་པའི་གཟུགས་ཞེས་བརྗོད་པ་ཡིན་པའི་ཕྱིར། དེ་ཡང་དེ་ལྟ་བུའི་ཁྱད་
ཆོས་ལྔ་ལྡན་གྱིས་ཁྱད་པར་དུ་བྱས་པ་འདི་བྱེ་བྲག་སྨྲ་བའི་ལུགས་སུ་སློབ་དཔོན་དབྱིག་
~65~

མཛོད་ཉི་མའི་དཀྱིལ་འཁོར།
གཉེན་གྱིས་ངག་དུ་བརྗོད་པ་ཡིན་པའི་ཕྱིར། ཁྱད་པར་དང་པོ་སྨོས་པ་ལ་ཆོས་ཅན། དགོས་
པ་ཡོད་དེ། དགེ་མི་དགེའི་སེམས་དང་སེམས་མེད་ཀྱི་སྙོམས་འཇུག་གཉིས་བཅད་པར་བྱ་
བའི་ཆོས་ཡིན་པའི་ཕྱིར་ཏེ། རང་འགྲེལ་ལས་སེམས་གཡེངས་པ་ཞེས་བྱ་བ་ནི་དེ་ལས་
གཞན་པའི་སེམས་ཀྱི་ཡང་ཡིན་པའོ། །སེམས་མེད་པའི་ཡང་ཞེས་བྱ་བ་ནི་འདུ་ཤེས་མེད་
པ་དང་། འགོག་པའི་སྙོམས་པར་འཇུག་པ་ཡང་ཡིན་པའོ། །ཡང་ཞེས་བྱ་བ་ནི་མ་ཡེངས་པ་
དང་སེམས་དང་བཅས་པའི་ཡང་ཡིན་ནོ། །ཞེས་བྱ་བར་མངོན་ནོ། །ཞེས་གསུངས་པའི་
ཕྱིར། ཁྱད་པར་གཉིས་པ་སྨོས་པ་ཆོས་ཅན། དོན་ཡོད་དེ། མིག་ལ་སོགས་པ་བཅད་པར་
བྱ་བའི་ཆེད་ཡིན་པའི་ཕྱིར་ཏེ། རང་འགྲེལ་ལས། དགེ་དང་མི་དགེ་ཞེས་བྱ་བ་ནི་དགེ་
ལེགས་དང་དགེ་ལེགས་མ་ཡིན་པའོ། །ཞེས་གསུངས་པའི་ཕྱིར། ཁྱད་པར་གསུམ་པ་སྨོས་
པ་ཆོས་ཅན། དོན་ཡོད་དེ། རྣམ་པར་རིག་བྱེད་ཀྱི་གཟུགས་བཅད་པར་བྱ་བའི་ཆེད་ཡིན་
པའི་ཕྱིར། རང་འགྲེལ་ལས་རྗེས་འབྲེལ་གང་ཞེས་བྱ་བ་ནི་རྒྱུན་ནོ། །ཞེས་གསུངས་པའི་
ཕྱིར། ཁྱད་པར་བཞི་པ་སྨོས་པ་ཆོས་ཅན། དགོས་པ་ཡོད་དེ། དགེ་མི་དགེ་ཐོབ་པ་རྣམས་
བཅད་པར་བྱ་བའི་ཆེད་ཡིན་པའི་ཕྱིར་ཏེ། རང་འགྲེལ་ལས། ཐོབ་པའི་རྒྱུན་ཡང་འདི་ལྟ་བུ་
ཡོད་པས་བྱེ་བྲག་དུ་བྱ་པའི་ཕྱིར་འབྱུང་བ་ཆེ་རྣམས་རྒྱུར་བྱས་པ། ཞེས་བྱ་བར་བརྗོད་
དོ། །ཞེས་གསུངས་པའི་ཕྱིར། ཁྱད་པར་ལྔ་པ་སྨོས་པ་ལ་དོན་ཡོད་དེ། དེ་ལྟར་དུ་སློབ་
དཔོན་གྱི་བརྗོད་པ་ཙམ་ཡིན་པར་རྟོགས་པར་བྱ་བའི་ཆེད་ཡིན་པའི་ཕྱིར། རང་འགྲེལ་
ལས། དེ་ནི་རྣམ་པར་རིག་བྱེད་མ་ཡིན་ཞེས་བྱ་བ་ལ། །དེ་ནི་ཞེས་བྱའི་སྒྲ་ནི་དེའི་མིང་ཤེས་
པར་བྱ་བའི་ཕྱིར་ཏེ། གཟུགས་དང་བྱེད་པའི་རང་བཞིན་ཡིན་ཅིང་། རྣམ་པར་རིག་བྱེད་
གཞན་དག་ལ་རྣམ་པར་རིག་པར་བྱེད་པ་མ་ཡིན་པས་རྣམ་པར་རིག་བྱེད་མ་ཡིན་པའོ། །
བརྗོད་ཞེས་བྱ་བ་ནི། སློབ་དཔོན་གྱི་ཚིག་ཡིན་པར་སྟོན་པའོ། །ཞེས་གསུངས་པའི་ཕྱིར།
གཉིས་པ་ནི། དེ་ལ་དབྱེ་ན་གསུམ་ཡོད་དེ། སྡོམ་པ། སྡོམ་མིན། བར་མའི་རྣམ་པར་རིག་
~66 ~

མཛོད་ཉི་མའི་དཀྱིལ་འཁོར།
བྱེད་མ་ཡིན་པའི་གཟུགས་གསུམ་ཡོད་པའི་ཕྱིར་ཏེ། རྣམ་རིག་མིན་རྣམ་གསུམ་ཞེས་བྱ།
སྡོམ་དང་སྡོམ་པ་མིན་པ་གཞན། ཞེས་གསུངས་པའི་ཕྱིར། འདི་གསུམ་གྱི་རྣམ་བཞག་འོག་
ཏུ་རྒྱས་པར་འཆད་དོ། །གསུམ་པ་ནི། རྣམ་པར་རིག་བྱེད་མ་ཡིན་པའི་གཟུགས་ཡོད་པར་
ལུང་གི་གྲུབ་སྟེ། །རྣམ་གསུམ་དྲི་མེད་གཟུགས་གསུངས་དང༌། །འཕེལ་དང་མ་བྱས་ལམ་
སོགས་ཕྱིར། ཞེས་གསུངས་ལ། དེའི་དོན་མདོ་ལས། གནས་གསུམ་གྱི་གཟུགས་ཀྱིས་
གཟུགས་ཐམས་ཅད་བསྡུས་ཏེ་བསྟན་དུ་ཡོད་ལ། ཐོགས་པ་དང་བཅས་པའི་གཟུགས་
བསྟན་དུ་མེད་ལ་ཐོགས་པ་དང་བཅས་པའི་གཟུགས། བསྟན་མེད་ཐོགས་མེད་ཀྱི་གཟུགས་
གསུམ་གསུངས་པ་གང་ཞིག །ཕྱི་མ་དེ་རྣམ་པར་རིག་བྱེད་མ་ཡིན་པའི་གཟུགས་ལས་མ་
འདས་པའི་ཕྱིར་དང་། ཡང་མདོ་ལས་ཟག་པ་མེད་པའི་ཆོས་རྣམས་གང་ཞེ་ན། གཟུགས་
འདས་པ་དང་མ་འོངས་པ་དང་། ད་ལྟར་བྱུང་བ་གང་དང་རྣམ་པར་ཤེས་པའི་བར་དུ་གང་དུ་
རྗེས་སུ་ཆགས་པའི་ཁོང་ཁྲོ་བར་མི་འགྱུར་བ་གང་ཡིན་པ་དེ་ནི་ཟག་པ་མེད་པའི་ཆོས་རྣམས་
སོ། །ཞེས་དྲི་མེད་ཀྱི་གཟུགས་གསུངས་པ་གང་ཞིག །རྣམ་པར་རིག་བྱེད་མ་ཡིན་པའི་
གཟུགས་མེད་ན་དེ་མི་འབྱུང་བའི་ཕྱིར་དང་། མདོ་ལས་རྫས་ལས་བྱུང་བའི་བསོད་ནམས་
བདུན་དང་རྫས་ལས་བྱུང་བ་མ་ཡིན་པའི་བསོད་ནམས་བདུན་ལ་དད་པའི་རིགས་ཀྱི་བུའམ་
རིགས་ཀྱི་བུ་མོ་དེ་འདུག་ཀྱང་རུང་རྒྱུ་ཡང་རུང་། གཉིད་ལོག་ཀྱང་རུང་མ་ལོག་ཀྱང་རུང་
རྟག་ཏུ་རྒྱུན་མི་ཆད་པར་བསོད་ནམས་རྣམ་པར་འཕེལ་བར་འགྱུར་རོ། །ཞེས་གསུངས་པ་
གང་ཞིག །རྣམ་པར་རིག་བྱེད་མ་ཡིན་པའི་གཟུགས་མེད་ན་མི་འབྱུང་བའི་ཕྱིར་དང་། སྲོག་
གཅོད་སོགས་རང་གིས་མ་བྱས་ཀྱང་གཞན་ལ་བཅོལ་བས་ལས་ལམ་རྫོགས་པར་གསུངས་
པ་དེ་ལ་ཡང་དེ་མེད་ན་མི་འབྱུང་བའི་ཕྱིར་དང་། སོགས་པས་མཐོང་ལམ་ལ་མཉམ་པར་
བཞག་པའི་ཚེ་ན་འཕགས་ལམ་ཡན་ལག་བརྒྱད་ཡོད་པར་གསུངས་པ་ཡང་འདི་མེད་ན་མི་
འབྱུང་བའི་ཕྱིར་དང་དགེ་སློང་ཡིད་གཞན་དུ་གཡེངས་པའི་ཚེ་ན་སྡོམ་པ་ཡོད་པར་གསུངས་
~67~

མཛོད་ཉི་མའི་དཀྱིལ་འཁོར།
པ་ཡང་འདི་མེད་ན་མི་འབྱུང་བའི་ཕྱིར་དང༌། སྡོམ་པ་ཆུ་ལོན་ལྟར་གསུངས་པ་ཡང་འདི་
མེད་ན་མི་འབྱུང་བའི་ཕྱིར་དང་། ཆོས་ཀྱི་སྐྱེ་མཆེད་པའི་གཟུགས་གསུངས་པ་ཡང་འདི་
མེད་ན་མི་འབྱུང་བའི་ཕྱིར། རྫས་ལས་བྱུང་བའི་བསོད་ནམས་བདུན་ནི་སྐུལ་བྱེད་དམ།
དབྱངས་ལེན་ནམ། གདངས་སྙན་གྱི་མདོ་ལས། །ཀུན་དགའ་རྭ་བ་གཙུག་ལག་ཁང་། །མལ་
སྟན་འཚོ་བ་ནར་མ་དང༌། གློ་བུར་ནད་པ་ནད་གཡོག་དང་། །ཡུལ་ངན་བྱུང་ཚེ་སྦྱིན་པ་
ནི། །རྫས་ལས་བྱུང་བའི་བསོད་ནམས་བདུན། ཞེས་གསུངས་པ་ལྟར་དང་། རྫས་ལས་བྱུང་
བ་མ་ཡིན་པའི་བསོད་ནམས་བདུན་ནི། དེ་ཉིད་ལས།།བཞུགས་དང་གཤེགས་བརྩོམ་
ཞུགས་དང༌། །ཕྱིན་པ་ཐོས་དང་མཐོང་བ་དང་། །ཆོས་ཐོས་བསླབ་པའི་གཞི་འཛིན་
ལ། །དགའ་དང་དད་པ་སྐྱེ་བ་ནི། །རྫས་ལ་མ་ལྟོས་བསོད་ནམས་བདུན། ཞེས་གསུངས་པ་
ལྟར་རོ། །བཞི་པ་ནི། རྣམ་པར་རིག་བྱེད་མ་ཡིན་པའི་གཟུགས་འདི་རང་དང་དུས་མཉམ་
པའི་འབྱུང་བ་ལས་སྐྱེའམ་དུས་མི་མཉམ་པའི་འབྱུང་བ་ལས་སྐྱི་ཞེ་ན། འདོད་པར་གཏོགས་
པའི་རྣམ་པར་རིག་བྱེད་མ་ཡིན་པའི་གཟུགས་སྐད་ཅིག་མ་དང་པོ་རང་དང་དུས་ཅིག་པའི་
འབྱུང་བ་ལས་སྐྱེ། དེ་སྐད་ཅིག་མ་གཉིས་པ་ཕྱིན་ཆད་འདས་པའི་འབྱུང་བ་ལས་སྐྱེ་བ་ཡིན་
ནོ། །རང་དང་ས་གཅིག་པའི་འབྱུང་བ་ལས་སྐྱེ་པ་འམ། ས་གཞན་གྱི་འབྱུང་བ་ལས་སྐྱེ། ཞེ་
ན། ཟག་པ་དང་བཅས་པའི་ལུས་ངག་གི་རྣམ་པར་རིག་བྱེད་མ་ཡིན་པའི་གཟུགས་ནི་རང་
དང་ས་ཅིག་པའི་འབྱུང་བ་ལས་སྐྱེ། ས་གཞན་གྱི་འབྱུང་བ་ལས་མི་སྐྱེ་སྣེ་ས་ཐ་དད་ཀྱི་
སྲེད་པས་མཚམས་བཅད་པའི་ཕྱིར་ཟག་མེད་ཀྱི་རྣམ་པར་རིག་བྱེད་མ་ཡིན་པའི་གཟུགས་
ནི་རང་གི་ལུས་རྟེན་གང་དུ་སྐྱེས་པའི་འབྱུང་བ་དེ་ལས་སྐྱེས་པ་ཡིན་ཏེ། འབྱུང་འགྱུར་ཡིན་
པས་འབྱུང་བ་ལ་བརྟེན་དགོས་གཟུགས་མེད་ཁམས་སུ་མ་གཏོགས་པས། འདིའི་འབྱུང་བ་
ལས་ཞེས་པའི་ངེས་པ་ཡང་མེད། ཟག་མེད་ཀྱི་འབྱུང་བ་ཡང་མེད་པའི་ཕྱིར། རྣམ་པར་རིག་
བྱེད་མ་ཡིན་པའི་གཟུགས་ཟིན་མ་ཟིན་དང་འབྱུང་བ་གསུམ་ཀྱི་ནང་ནས་གང་ཞེ་ན། མ་ཟིན་
~68~

མཛོད་ཉི་མའི་དཀྱིལ་འཁོར།
པ་ཡིན་ཏེ། ཐོགས་མེད་ཡིན་པའི་ཕྱིར། རྒྱུ་མཐུན་ལས་འབྱུང་བ་ཡིན་ཏེ། སྐལ་མཉམ་ལས་
འབྱུང་བའི་ཕྱིར། རྣམ་སྨིན་ལས་མི་འབྱུང་སྟེ། དགེ་མི་དགེ་གང་རུང་དུ་ངེས་པའི་ཕྱིར་རྒྱས་
བྱུང་མ་ཡིན་ཏེ། བསགས་པར་གནས་པའི་གཟུགས་ཅན་མ་ཡིན་པའི་ཕྱིར། སེམས་ཅན་དུ་
སྟོན་པ་ཡིན་ཏེ། རྒྱུད་ཀྱིས་བསྡུས་པའི་ཕྱིར། དེ་སྐད་དུའང་འདོད་གཏོགས་རྣམ་རིག་མིན་
སྐད་ཅིག །ཕྱིན་ཆད་འདས་པའི་འབྱུ་ལས་སྐྱེ། །ཟག་བཅས་ལུས་དང་ངག་གི་ལས། རང་གི་
འབྱུང་བ་དག་རྒྱུར་བྱས། ཟག་མེད་གང་དུ་སྐྱེས་པ་ཡི། །རྣམ་རིག་བྱེད་མིན་མ་ཟིན་
དང༌། །རྒྱུ་མཐུན་ལས་བྱུང་སེམས་ཅན་སྟོན། རྒྱུ་མཐུན་ཟིན་པའི་འབྱུང་ལས་སྐྱེ། ཞེས་
སོགས་གསུངས་སོ། །ལྔ་པ་ནི། སློབ་དཔོན་ཁ་ཆེ་འདུས་བཟང་ན་རེ། །འདི་ལ་མ་ཚངས་
བསྟན་བཅོས་འགའ། །ཉམས་དང་དེ་མིན་དེ་ཉིད་ཐལ། །ཡང་སྒྲ་ལྷག་བརྗོད་ཁྱད་པར་དུ་བྱ་
བ་ཁྱད་པར་མ་བྱས་པའོ།ཞེས་མཚན་ཉིད་སུན་འབྱིན་ཏེ། དོན་ནི། · རྣམ་པར་རིག་བྱེད་མ་
ཡིན་པའི་གཟུགས་སྐད་ཅིག་དག་པོ་ཆོས་ཅན། རྣམ་པར་རིག་བྱེད་མ་ཡིན་པའི་གཟུགས་
མ་ཡིན་པར་ཐལ། གཡེངས་བ་དང་སེམས་མེད་ཀྱི་གནས་སྐབས་ན་ཡོད་པའི་ཕྱིར། མ་
ཡེངས་པ་དང་སེམས་དང་བཅས་པའི་གནས་སྐབས་ན་ཡོད་པས་སོ་ཅེ་ན། རྣམ་པར་རིག་
བྱེད་ཀྱི་གཟུགས་ཆོས་ཅན་རྣམ་པར་རིག་བྱེད་མ་ཡིན་པའི་གཟུགས་སུ་ཐལ། རྒྱུན་
མཆོག་ཏུ་རྗེས་སུ་འབྲེལ་བ་མ་ཚངས་པའི་ཕྱིར། དེ་ཆོས་ཅན། རྫས་ཡོད་མ་ཡིན་པར་ཐལ།
རྒྱུན་ཡིན་པའི་ཕྱིར། འདོད་ན། བསྟན་བཅོས་ལས་རྫས་ཡོད་དུ་བཤད་པ་དང་འགལ་
ལོ། །ཏིང་ངེ་འཛིན་ལས་སྐྱེས་པའི་རྣམ་པར་རིག་བྱེད་མ་ཡིན་པའི་གཟུགས་ཚོས་ཅན།
རྣམ་པར་རིག་བྱེད་མ་ཡིན་པའི་གཟུགས་ཡིན་པ་དེ་ཉམས་པར་ཐལ། རྒྱུ་མཚན་དེའི་ཕྱིར།
ཡང་སྒྲ་ཡང་ལྷག་པའི་སྐྱོན་ཡོད་དེ། སེམས་གཡེངས་པའི་གནས་སྐབས་ན་ཡོད་པར་
བཤད་པས་སེམས་དང་བཅས་པའི་གནས་སྐབས་ན་ཡོད་པར་གོ་ནུས་པའི་ཕྱིར། གཏན་
དུ་མེད་ཅིང་ཐོགས་པ་མེད་པའི་གཟུགས་ཞེས་པའི་ཁྱད་པར་དུ་བྱ་དགོས་པ་ལས་མ་བྱས་
ཆ

མཛོད་ཉི་མའི་དཀྱིལ་འཁོར།
པའི་སྐྱོན་ཡོད་དེ། ཞེས་བརྗོད་ནས། སློབ་དཔོན་འདུས་བཟང་རང་ལུགས་འཇོག་པ་ན།
བྱས་པ་དང་ཡང་མི་འདྲ་བའི། སེམས་པའང་སེམས་མེད་པ་ལ་གང་། ལུང་བསྟན་ཐོགས་པ་
མེད་པའི་གཟུགས། དེ་ནི་རྣམ་རིག་བྱེད་མིན་བརྗོད། ཅེས་གསུངས་སོ། གཉིས་ཀའི་ལྟར་
ནའང་མ་ཡེངས་པ་སེམས་བཅས་ཀྱི་རྗེས་སུ་བྱེད་པས་དེར་འདོད་ན། རྣམ་པར་རིག་བྱེད་
ཀྱང་དེར་ཐལ་བ་དང་། སེམས་མེད་ཀྱིའང་རྗེས་སུབྱེད་པས་དེར་འདོད་ན། ཏིང་ངེ་འཛིན་
ལས་སྐྱེས་པའི་སྡོམ་པ་གཉྀས་རྣམ་པར་རིག་བྱེད་མ་ཡིན་པའི་གཟུགས་མ་ཡིན་པར་ཐལ་
བའི་ཉེས་པ་སོ་ན་གནས་སོ། ༈ །ལྔ་པ་དེ་དག་གི་འཕྲོས་དོན་བཤད་པ་ནི། ཁ་ཅིག་ན་རེ།
གང་ཞིག་ཅིང་གཞོམ་དུ་རུང་བ་གཟུགས་ཀྱི་མཚན་ཉིད་ཡིན་ལ་དེའི་དོན་ཡང་། གཟུགས་
ཅན་ནང་ཕན་ཚུན་འཕྲད་པས་སྔར་ལས་མི་འདྲ་བའི་འགྱུར་བ་བསྐྱེད་པའི་གནོད་པ་བྱར་
རུང་བ་ཡིན་ཏེ། དོན་གྱི་སྡེ་ཚན་ལས། །གལ་ཏེ་འདོད་པ་ཚོལ་བྱེད་ཅིང༌། །འདུན་པ་སྐྱེད་
པའི་ལུས་ཅན་དེ། །འདོད་པ་དེ་དག་མ་འབྱོར་ན། །ཟུག་རྔུས་གཟུགས་བཞིན་གནོད་པར་
འགྱུར། །ཞེས་གསུངས་པའི་ཕྱིར།ཞེས་ཟེར་རོ།།གཞན་དག་ན་རེ།གཟུགས་སུ་རུང་བ་ནི་
ཐོགས་པ་དང་བཅས་པའོ། ཞེས་ཟེར། མི་འཐད་དེ། སངས་རྒྱས་ཀྱི་འོད་ལྟ་བུ་ལ་སུས་ཀྱང་
གནོད་པར་བྱར་མི་རུང་བའི་ཕྱིར་དང༌། བསྟན་མེད་ཐོགས་མེད་ཀྱི་གཟུགས་ཡོད་པའི་
ཕྱིར། གཞན་ཡང་འདིའི་འཕྲོས་དོན་ནི་ཁམས་ཀྱི་རྣམ་པའི་རབ་དབྱེ་སྟེ། རྒྱས་པར་ཕྱེ་ན།
ངོ་བོ་ལ་ལྟོས་པའི་རབ་དབྱེ་བསྟན་ཡོད་ཐོགས་བཅས་སོགས་པཞི། གྲོགས་ལ་ལྟོས་པའི་
རབ་དབྱེ་ཟག་བཅས་ཟག་མེད་རྟོག་བཅས་དཔྱོད་བཅས་སོགས་ལྔ། རྒྱུ་འབྲས་ལ་ལྟོས་
པའི་དབྱེ་བ་བྱུང་སོགས་གསུམ། མིང་དོན་ལ་ལྟོས་པའི་རབ་དབྱེ་ཕྱི་ནང་སོགས་གཉིས།
སྤངས་བྱ་ལ་ལྟོས་པའི་རབ་དབྱེ་མཐོང་སྤང་སོགས་གསུམ། བྱེད་པ་ལ་ལྟོས་པའི་རབ་དབྱེ་
ལྟ་བ་སོགས་བཞི། རབ་དབྱེ་གཞན་རྣམ་ཤེས་གང་གིས་ཤེས་པར་བྱ་བ་སོགས་རྣམས་སུ་
ཡོད་པའི་ཕྱིར་ཏེ། དེ་ལྟར་དུ། བསྟན་ཡོད་འདི་ནི་གཟུགས་གཅིག་པུ། ཞེས་པ་ནས། བཅུ་
~70~

མཛོད་ཉི་མའི་དཀྱིལ་འཁོར།
གཉིས་ནང་གིར་བཤད་དབང་པོ། །ཅེས་པའི་བར་གྱི་སྟོན་པར་བྱེད་པའི་ཕྱིར་རོ། །དབང་པོ་
གཟུགས་ཅན་ལྔ་པོ་དང་དོན་ལྔ་པོ་ལ་གཟུགས་ཅན་གྱི་ཁམས་བཅུ་དང་གཟུགས་ཅན་གྱི་སྐྱེ་
མཆེད་བཅུང་འཇོག་སྟེ། །དབང་དོན་དེ་དག།་ཁོ་ན་ལ། །སྐྱེ་མཆེད་དང་ནི་ཁམས་བཅུ་
འདོད། ། ཞེས་གསུངས་པའི་ཕྱིར། ཆོས་ཁམས་དང་། ཆོས་ཀྱི་སྐྱེ་མཆེད་བཞག་ཏུ་ཡོད་དེ།
ཕུང་པོ་བར་པ་གསུམ། རྣམ་པར་རིག་བྱེད་མ་ཡིན་པའི་གཟུགས་འདུས་མ་བྱས་གསུམ་པོ་
རྣམས་ཁམས་བཅོ་བརྒྱད་ཀྱི་ནང་ནས་ཆོས་ཁམས་སྐྱེ་མཆེད་བཅུ་གཉིས་ཀྱི་ནང་ནས་ཆོས་
ཀྱི་སྐྱེ་མཆེད་ཡིན་པའི་ཕྱིར་ཏེ། །དེ་གསུམ་རྣམ་རིག་བྱེད་མིན་དང་། །འདུས་མ་བྱས་དང་
བཅས་རྣམས་ནི། །ཆོས་ཀྱི་སྐྱེ་མཆེད་ཁམས་ཞེས་བྱ། །ཞེས་སོགས་གསུངས་སོ། ། ཡིད་
ཀྱི་སྐྱེ་མཆེད་བཞག་ཏུ་ཡོད་དེ། རྣམ་པར་ཤེས་པ་ཡིན་ན་ཡིད་ཀྱི་སྐྱེ་མཆེད་ཡིན་དགོས་
པའི་ཕྱིར་ཏེ། །རྣམ་ཤེས་སོ་སོར་རྣམ་རིག་པ། །ཡིད་ཀྱི་སྐྱེ་མཆེད་ཀྱང་དེ་ཡིན། ། ཞེས་
གསུངས་པའི་ཕྱིར། དྲུག་པ་ཕུང་ཁམས་སྐྱེ་མཆེད་གསུམ་སོ་སོའི་སྒྲ་དོན་ནི། དུ་མ་སྤུངས་
པས་ན་ཕུང་པོ་ཞེས་བྱ་སྟེ། མདོ་ལས་གཟུགས་གང་ཡིན་པ་ཅི་ཡང་རུང་སྟེ། འདས་པའམ་མ་
འོངས་པའམ་ད་ལྟར་བྱུང་བའམ་ནང་གི་འམ། ཕྱིའི་འམ། རགས་པའམ། ཕྲ་པའམ། ངན་པ་
འམ་། གྱ་ནོམ་པའམ། ཐག་རིང་པོ་ཡོད་པ་གང་ཡིན་པའམ་ཉེ་བ་ཡོད་པ་གང་ཡིན་པ་དེ་དག་
ཐམས་ཅད་གཅིག་ཏུ་བསྡུས་ཏེ་གཟུགས་ཀྱི་ཕུང་པོ་ཞེས་བྱ་བའི་གྲངས་སུ་འགྲོའོ། ཞེས་བྱ་
བ་ནས། རྣམ་པར་ཤེས་པའི་ཕུང་པོའི་བང་དུ་གསུངས་པའི་ཕྱིར་དང་། དབུས་མཐའ་
ལས། །ཐོག་མ་དུ་མ་ཉིད་དང་ནི། །བསྡུས་དང་ཡོངས་སུ་ཕྱེ་བའི་དོན། ཞེས་གསུངས་
ཡོ། །འདིའི་དོན་བྱེ་བྲག་སྨྲ་བས། དང་བོ་གསུམ་ནི་དུས་ཐམས་ཅད་ཀྱིས་བསྡུས་པའི་
གཟུགས་དང་། འོག་མ་གཉིས་རང་བཞིན་གྱིས་བསྡུས་པའམ། ཕྱི་ནང་གི་སྐྱེ་མཆེད་གང་
རུང་གི་གཟུགས་དང་། དེའི་འོག་མ་གཉིས་ནི་ཐོགས་བཅས་ཐོགས་མེད་དམ། བལྟོས་ས་
བལྟོས་འཇོག་གི་གཟུགས་དང༌། དེའི་འོག་མ་གཉིས་ཉོན་མོངས་ཅན་དང་དེ་མིན་པའི་
~71~

མཛོད་ཉི་མའི་དཀྱིལ་འཁོར།
གཟུགས་དང་། དེའི་འོག་མ་གཉིས་ནི། ད་ལྟར་པ་དང༌། འདས་མ་འོངས་ཀྱི་གཟུགས་ལ་
བཞེད་ལ། མདོ་སྡེ་པའི་གནས་བརྟན་བཙན་པ་ན་རེ། དང་པོ་དང་གསུམ་རང་མིང་གིས་
བསྟན། ཕྲ་རགས་ཡིད་དང་དབང་ཤེས་ཀྱི་བཟུང་བྱ་དང་། ངན་པ་གྱ་ནོམ་ཡིད་མི་འོང་དང་
ཡིད་འོང་དང་། །ཉེ་རིང་གིས་ཡུལ་སྣང་བ་དང་མི་སྣང་བའི་གཟུགས་ལ་བྱེད་ཞེས་ཟེར་
རོ། །དབང་པོ་རྣམས་བདག་རྐྱེན། ཡུལ་རྣམས་དམིགས་རྐྱེན་གྱི་ཚུལ་གྱི་རྣམ་པར་ཤེས་པ་
སྐྱེ་ཞིང་མཆེད་པའི་སྒོ་འབྱེད་པའི་དོན་གྱིས་སྐྱེ་མཆེད་ཞེས་བྱ། རིགས་ཀྱི་དོན་ཡིན་པས་
ཁམས་ཞེས་བྱ་སྟེ། དཔེར་ན་གསེར་མང་པོ་ཡོད་པའི་རི་ལ་གསེར་གྱི་ཁམས་ཞེས་བརྗོད་
པ་བཞིན་ནོ། །དེ་ཡང་ཉན་རང་ལ་སོགས་པའི་རིགས་ལྟ་བུ་རྒྱུའི་དོན་དང་། རྒྱལ་རིགས་ལ་
སོགས་པ་ལྟ་བུ་རང་བཞིན་གྱི་དོན་གཉིས་ཀ་ལ་འཇུག་ཅིང་། གཉིས་ཀ་ལྟར་ཡང་རིགས་པ་
ཡིན་ཏེ། འདུས་མ་བྱས་ཡིད་ཤེས་འབྱུང་བའི་རིགས་དང་། འདུས་བྱས་རྣམས་རང་རང་གི་
སྐལ་སྙམ་གྱི་རྒྱུ་ཡིན་པའི་ཕྱིར་དང་། རང་བཞིན་མི་འདྲ་བ་བཅོ་བརྒྱད་ཡོད་པའི་ཕྱིར།
ཡང་འབྱུང་ཁུངས་ལ་ཡང་རིགས་ཞེས་བརྗོད་པ་ཡིན་ནོ། །དེ་སྐད་དུ་ཡང་སྤུངས་དང་སྐྱེ་སྒོ་
རིགས་ཀྱི་དོན། ཕུང་པོ་སྐྱེ་མཆེད་ཁམས་རྣམས་ཡིན། ཞེས་གསུངས་སོ། །བདུན་པ་ཕུང་
ཁམས་སྐྱེ་མཆེད་གསུམ་བསྟན་པའི་དགོས་པ་ནི། ཕུང་པོ་ལྔ། ཁམས་བཅོ་བརྒྱད། སྐྱེ་
མཆེད་བཅུ་གཉིས་སུ་བསྟན་པ་ལ་དགོས་པ་ཡོད་དེ། རྨོངས་པ་རྣམ་པ་གསུམ་ཟློག་པར་བྱ་
བའི་ཕྱིར་དང་། དབང་པོ་རྣོ་རྟུལ་འབྲིང་གསུམ་རྗེས་སུ་བཟུང་བའི་ཕྱིར་དང་། ཚིག་གི་སྤྲོས་
པ་མདོར་བསྡུས་པ་དང༌། རྒྱས་པ་དང༌། འབྲིང་འདོད་པའི་གང་ཟག་གསུམ་རྗེས་སུ་བཟུང་
ངའི་ཕྱིར་དུ་དེ་ལྟར་བསྟན་པའི་ཕྱིར། རྟགས་དང་པོ་ཕྲུ པ་སྟེ། གཟུགས་ལ་རིལ་པོའི་བདག་
ཏུ་རྨོངས་བ་ཟློག་པའི་ཕྱིར་དུ་ཕུང་པོ་ལྔ། གཟུགས་སེམས་གཉིས་ཀ་ལ་རིལ་པོའི་བདག་
ཏུ་རྨོངས་པ་ཟློག་པའི་ཕྱིར་དུ་ཁམས་བཅོ་བརྒྱད་སེམས་ལ་རིལ་པོའི་བདག་ཏུ་རྨོངས་པ་
ཟློག་པའི་ཕྱིར་སྐྱེ་མཆེད་བཅུ་གཉིས་བསྟན་པའི་ཕྱིར། རྟགས་གཉིས་པ་གྲུབ་སྟེ། དབང་པོ་
~72~

མཛོད་ཉི་མའི་དཀྱིལ་འཁོར།
རྣོན་པོ་མགོ་སྨོས་པས་གོ་པ་རྗེས་སུ་བཟུང་བའི་ཕྱིར་དུ་ཕུང་པོ་ལྔ། སྤྲོས་པས་རྗེས་སུ་
བཟུང་དགོས་པ་དབང་པོ་བརྟུལ་པོ་རྗེས་སུ་བཟུང་བའི་ཕྱིར་དུ་ཁམས་བཅོ་བརྒྱད་ཅུང་ཟད་
སྤྲོས་ཏེ་བསྟན་ནས་དབང་པོ་འབྲིང་པོ་རྗེས་མུ་བཟུང་པའི་ཕྱིར་དུ་སྐྱེ་མཆེད་བཅུ་གཉིས་བསྟན་
པའི་ཕྱིར། རྟགས་གཉིས་པ་གྲུབ་སྟེ། ཚིག་བསྡུས་པ་ལ་དགའ་བ་རྗེས་སུ་བཟུང་བའི་ཕྱིར་
དུ་ཕུང་པོ་ལྔ། ཤིན་ཏུ་རྒྱས་པ་ལ་དགའ་བ་རྗེས་སུ་བཟུང་པའི་ཕྱིར་དུ་ཁམམ་བཅོ་བརྒྱད།
ང་ལ་དགའ་བ་རྗེས་སུ་བཟུང་བའི་ཕྱིར་དུ་སྐྱེ་མཆེད་བཅུ་གཉིས་བསྟན་པའི་ཕྱིར་ཏེ། དེ་
སྐད་དུ་ཡང༌། །རྨོངས་དབང་འདོད་རྣམ་གསུམ་གྱི་ཕྱིར། །པུང་པོ་ལ་སོགས་གསུམ་བསྟན་
ཏོ། ཞེས་གསུངས་སོ།
༈ །བརྒྱད་པ་ཚོར་འདུ་གཉིས་ཕུང་པོ་ལོགས་སུ་འཇོག་པའི་རྒྱུ་མཚན་ནི། འོ་ན་སེམས་
བྱུང་གཞན་རྣམས་མཚུངས་ལྡན་གྱི་འདུ་བྱེད་ཞེས་བསྡུས་ནས། ཚོར་འདུའི་ཕུང་པོ་སོ་
སོར་འཇོག་པའི་རྒྱུ་མཚན་ཅི་ཞེ་ན། དེའི་རྒྱུ་མཚན་ཡོད་དེ། ཟག་བཅས་ཀྱི་ཚོར་འདུ་
གཉིས་བརྩོད་པའི་རྩ་བར་འགྱུར་པ་དང་། །དེ་ལ་བརྟན་ནས་འཁོར་བར་སྐྱེ་བའི་རྒྱུའི་གཙོ་
བོ་ཡིན་པའི་ཕྱིར་དང་། གཟུགས་ཕུང་གི་རྗེས་སུ་ཚོར་འདུ་རགས་པ་སོགས་ཕུང་པོ་ལྔའི་
གོ་རིམ་གྱི་དབང་གིས་དེ་གཉིས་ཕུང་པོ་ལོགས་སུ་བསྟན་པའི་ཕྱིར་ཏེ། དེ་སྐད་དུ་ཡང་
བརྩོད་པའི་རྩ་བར་གྱུར་པ་དང་། །འཁོར་བའི་རྒྱུ་ཕྱིར་རིམ་རྒྱུའི་ཕྱིར། །སེམས་བྱུང་རྣམས་
ལས་ཚོར་བ་དང་། འདུ་ཤེས་ལོགས་ཤིག་ཕུང་པོར་བཞག །ཅེས་གསུངས་སོ། །རྟགས་
དང་པོ་གྲུབ་སྟེ། ཁྱིམ་པ་རྣམས་ཚོར་བའི་དབང་གིས་གཙོ་བོར་བརྩོད། རབ་ཏུ་བྱུང་བ་རྣམས་
འདུ་ཤེས་ཕྱིན་ཅི་ལོག་གི་དབང་གིས་རང་གཞན་གྱི་གྲུབ་མཐའ་དང་ལྟ་བ་སོགས་བཟང་ངན་
མཚན་མར་འཛིན་པས་གཙོ་བོར་བརྩོད་པའི་ཕྱིར། རྟགས་གཉིས་པ་གྲུབ་སྟེ། འདོད་པ་ལ་
སྲེད་ཅིང་ཞེན་པའི་དབང་གིས་ཁྱིམ་པ་རྣམས། ཆུ་ཞིང་འབྲོག་དང་བུད་མེད་སོགས། བརྩོད་
པའི་རྩ་བར་གྱུར་པ་སྟེ། ཞེས་གསུངས་པ་ལྟར། ཆུ་དང་ཞིང་། འབྲོག་དང་བུད་མེད་ནོང་
~73~

མཛོད་ཉི་མའི་དཀྱིལ་འཁོར།
རྫས་སོགས་ལ་བརྩོད་པའི་ཕྱིར། རྟགས་གཉིས་པ་གྲུབ་སྟེ། ལྟ་བ་ལ་ཆགས་ཤིང་ཞེན་པའི་
དཔང་གིས། རབ་ཏུ་བྱུང་བ་རྣམས། རང་གི་ལྟ་ལ་ཆགས་དང་དེ་བཞིན་དུ། གཞན་གྱི་ལྟ་ལ་
འཁྲུག་གང་རྟོག་པ་ཉིད། ཞེས་སོགས་གསུངས་པ་ལྟར་དུ་རང་ལུགས་སྒྲུབ་ཅིང་གཞན་
ལུགས་སུན་འབྱིན་པའི་སྒོ་ནས་བརྩོད་པའི་ཕྱིར་ཏེ། དེ་སྐད་དུ་ཡང་། མདོ་ལས། འདོད་པ་
ལ་ཆགས་པའི་རྒྱུས་རྒྱལ་པོ་ལ་རྒྱལ་པོས། ཞིང་པ་ལ་ཞིང་པས། བྲམ་ཟེ་ལ་བྲམ་ཟེས།
ཁྱིམ་པདག་ལ་ཁྱིམ་འདག་གིས་བརྩོད་དོ། །ལྟ་བ་ལ་ཆགས་པའི་རྒྱུས་རབ་ཏུ་བྱུང་བ་རབ་
ཏུ་བྱུང་བ་རྣམས་དང་བརྩོད་དོ། །ཞེས་སོགས་དང་། བསྔགས་འོས་བསྔགས་བསྟོད་ཀྱི་
བརྩོད་པ་མི་མངའ་པར་བསྟོད་པ་ལས། འདོད་པ་མི་སྣང་འབྲེལ་མེད་ཅིང་། ལྟ་བའི་དྲ་བ་
བཅོམ་གྱུར་པ། དེས་ན་བརྩོད་པ་མི་འབྱུང་སྟེ། རྩ་བ་མེད་པར་ག་ལ་འབྱུང༌། ཞེས་སོགས་
གསུངས་སོ། །ཚོར་འདུའི་ཕུང་པོ་ལོགས་སུ་བསྟན་པ་ལ་ཆོས་ཅན། དགོས་པ་ཡོད་དེ།
ཟག་བཅས་ཀྱི་ཚོར་འདུ་གཉིས་ཉེས་པའི་རྩ་བ་ཡིན་པས་ཆེད་དུ་གཉེར་ནས་སྤངས་དགོས་
སོ། །ཞེས་རྟོགས་པའི་ཆེད་ཡིན་པའི་ཕྱིར། ཁོ་ན་རེ། འདུས་མ་བྱས་ཆོས་ཁམས་དང་ཆོས་
ཀྱི་སྐྱེ་མཆེད་དུ་གཞག་ནས་འདུས་མ་བྱས་ལ་ཕུང་པོ་མི་འཇོག་པའི་རྒྱུ་མཚན་ཅི་ཞེ་ན། དེའི་
རྒྱུ་མཚན་ཡོད་དེ། ཕུང་པོའི་དོན་དུ་མ་སྤུངས་པ་ཡིན་ལ། འདུས་མ་བྱས་དུ་མ་སྤུངས་པ་
གཞི་མ་གྲུབ་པའི་ཕྱིར། །ཁ་ཅིག་ན་རེ། ཁྱོད་འདུས་མ་བྱས་ཡིན་ན། །ཁྱོད་ཀྱི་ཕུང་པོ་ཡོད་
པ་འབུད་ཞེས་པའི་དོན་དུ་བཞེད་པ་ནི། བླུན་པོའི་རྩིང་ཆོས་ཏེ། ཟག་མེད་ཆོས་ཅན། དེར་
ཐལ་ཕྱིར། དེས་ན་ཕུང་པོ་དང་འདུས་པྱས་ཡིན་ཁྱཔ་མཉམ་ཡིན་ཏེ། དེ་ལྟར་དུ་ཕུང་པོ་དག་
ཏུ་འདུས་མ་བྱས། དོན་དུ་མི་རིང་ཕྱིར་མ་བཤད། ཞེས་དང་། རང་འགྲེལ་ལས། དེ་ནི་ཕུང་
པོ་དག་ནི་ནང་དུ་མ་བརྗོད་པ་ནི། དེ་ནི་གཟུགས་མ་ཡིན་ཞིང་རྣམ་པར་ཤེས་པའི་བར་དུ་
ཡང་མ་ཡིན་པའི་དོན་དུ་མི་རུང་པའི་ཕྱིར། །རེ་ཞིག་དེ་དག་ཉིད་ཀྱི་ནང་དུ་བསྡུ་བར་ནི་མི་
ནུས་སོ། །ཕུང་བོ་དྲུག་པར་བརྗོད་པ་ཡང་མི་ནུས་སོ། །ཅིའི་ཕྱིར་ཅེ་ན། དོན་དུ་མི་རུང་
~74~

མཛོད་ཉི་མའི་དཀྱིལ་འཁོར།
བའི་ཕྱིར་ཏེ། སྤུངས་པའི་དོན་ནི་ཕུང་པོའི་དོན་ཏེ། ཞེས་བཤད་ན་འདུས་མ་བྱས་ནི་
གཟུགས་བཞིན་དུ་འདི་ལྟར་དེ་དག་ཐམས་ཅད་གཅིག་ཏུ་བསྡུས་ནས་འདུས་མ་བྱས་ཀྱི་
ཕུང་པོ་ཞེས་བྱ་བའི་གྲངས་སུ་འགྲོ་བར་འགྱུར་བ་འདས་པ་ལ་སོགས་པའི་བྱེ་བྲག་གིས་ཐ་
དད་པ་མ་ཡིན་ནོ། །ཡང་ཀུན་ནས་ཉོན་མོངས་ཀྱི་གཞི་ཤེས་པར་བྱ་བའི་ཕྱིར་ཉེ་བར་ལེན་
པའི་ཕུང་པོ་ཞེས་བྱ་ལ། ཀུན་ནས་ཉོན་མོངས་པ་དང་རྣམ་པར་བྱང་བའི་གཞི་ཤེས་པར་བྱ་
བའི་ཕྱིར་ནི་ཕུང་པོ་ཞེས་བྱ་ན་འདུས་མ་བྱས་པ་ནི། དོན་དུ་མི་རུང་བའི་ཕྱིར་རོ་གཉིས་ཀ་
ཡང་མ་ཡིན་ཏེ། དེ་དག་ཏུ་རྣམ་པར་མ་བཞག་གོ།ཞེས་གསུངས་སོ། །
༈ །དགུ་པ་ཕུང་ཁམས་སྐྱེ་མཆེད་ཀྱི་གོ་རིམ་སྟོན་པ་ལ། ཕུང་པོ་ལྔའི་གོ་རིམ་ངེས་པ་
དང་། ཁམས་དང་སྐྱེ་མཆེད་ཀྱི་གོ་རིམ་ངེས་པའོ། །དང་པོ་ནི། རིམས་ནི་རགས་དང་ཀུན་
ཉོན་མོངས། སྣོད་སོགས་དོན་ཁམས་ཇི་བཞིན་ནོ། །ཞེས་པས་སྟན་ཏེ་དོན་ནི་ཕུང་པོ་ལྔའི་
གོ་རིམ་ངེས་ཏེ། རགས་པ་དང་ཕྲ་པའི་སྒོ་ནས་དེ་ལྟར་ངེས་པའི་ཕྱིར་ཏེ་གཟུགས་ཕལ་ཆེ་བ་
ཐོགས་བཅས་ཡིན་པས་རགས་པས་དང་པོར་བསྟན། གཟུགས་ཅན་མ་ཡིན་པའི་ཕུང་པོའི་
ནང་ནས་ངའི་ལག་པས་ཚོར་རྐང་པས་ཚོར་ཞེས་སོགས་རགས་པས་དེ་རྗེས་ཚོར་ཕུང་བསྟན།
དེ་ལས་མཚན་མར་འཛིན་པས་འདུ་ཤེས་ཀྱི་ཕུང་པོ་བསྟན། དེ་ལ་བརྟེན་ནས་བདག་བདེ་
བར་གྱུར་ཅིག་སྡུག་བསྔལ་བར་མ་གྱུར་ཅིག་ཅེས་རགས་པས་འདུ་བྱེད་ཀྱི་ཕུང་པོ་བསྟན།
རྣམ་པར་ཤེས་པས་དོན་གྱི་ངོ་བོ་ཙམ་རིགས་པས་བྱེད་ལས་རྫོགས་པས་ན་ཕྲ་བས་དེ་
བཞིའི་ཕྱིས་བསྟན་པའི་ཕྱིར། ཡང་ཀུན་ནས་ཉོན་མོངས་སྐྱེ་བའི་རིམ་པ་དང་མཐུན་པར་
ཕུང་པོ་ལྔའི་གོ་རིམ་ངེས་ཏེ། ཐོག་མར་ཕོ་མོ་དེ་དག་ཕན་ཚུན་གཟུགས་ལ་དགའ།
གཟུགས་མཛེས་མི་མཛེས་ལ་བརྟེན་ནས་ཚོར་བ་བདེ་སྡུག་འབྱུང་། དེ་ལ་བརྟེན་ནས་
མཚན་མར་འཛིན་པའི་འདུ་ཤེས་ཕྱིན་ཅི་ལོག་འབྱུང་། དེ་ལ་བརྟེན་ནས་འདོད་ཆགས་
འཕེལ། །དེ་ལ་བརྟེན་ནས་སེམས་ཀུན་ནས་ཉོན་མོངས་པར་བྱེད་པའི་ཕྱིར། ཡང་ཟས་ཀྱི་
~75~

མཛོད་ཉི་མའི་དཀྱིལ་འཁོར།
སྣོད་ལ་སོགས་པའི་རིམ་པ་དང་མཐུན་པར་ཕུང་པོ་ལྔའི་གོ་རིམ་ངེས་ཏེ། ཟས་ལ་ལོངས་
སྤྱོད་པའི་ཚེ། ཟས་ཀྱི་སྣོད་དང་། ཟས་དང་། བྱན་དང་། བྱན་པོ་ལག་བདེ་བ་དང་། ཟ་བ་པོའི་
རིམ་པ་ལྟར། གཟུགས་ནི་ཚོར་པའི་བརྟེན་ཡིན་པས་སྣོད་ལྟ་བུ་དང་། ཚོར་བ་ནི་གཙོ་བོར་
རོ་མྱོང་བྱེད་ཡིན་པས་ཟས་ལྟ་བུ་དང༌། །འདུ་ཤེས་ནི་ཐ་སྙད་འདོགས་མཁན་ཡིན་པས་
ཟས་ཞིམ་མི་ཞིམ་དུ་བྱེད་པའི་བྱ་ནའི་ཚོད་མ་ལྟ་བུ་དང་། འདུ་བྱེད་སེམས་དཔའ་ནི་དེ་
དག་བསྐྱེད་པས་བྱན་པོ་ལག་བདེ་པ་ལྟ་བུ་དང༌། རྣམ་པར་ཤེས་པ་དེ་དག་ལ་ལོངས་སྤྱོད་
པས་ཟ་བ་པོ་ལྟ་བུ་ཡིན་པའི་ཕྱིར། ཡང་ཁམས་གསུམ་གྱི་རིམ་པ་དང་མཐུན་པར་ཡང་ཕུང་
པོ་ལྔའི་གོ་རིམ་ངེས་ཏེ། འདོད་ཁམས་པ་འདོད་པའི་ཡོན་ཏན་གཟུགས་ཀྱི་་རབ་ཏུ་ཕྱེ།
བསམ་གཏན་དང་པོ་གཉིས་ན་ཡིད་བདེ། གསུམ་པ་ན་དགའ་བའི་ཀུན་དཀྲིས་དང་བྲལ་
བའི་སེམས་ཚོར་བདེ་བའི་དབང་པོ། བཞི་པ་ན་ཚོར་བ་བཏང་སྙོམས་ཏེ་གཟུགས་ཁམས་
ཚོར་བས་རབ་ཏུ་ཕྱེ། གཟུགས་མེད་སྐྱེ་མཆེད་དང་པོ་གསུམ་ནམ་མཁའ་ལྟར་མཐའ་ཡས་
སོ། །རྣམ་ཤེས་ལྟར་མཐའ་ཡས་སོ། །དེ་ལྟ་བུའི་བཟུང་བྱ་གཉིས་པོ་དེ་ཅི་ཡང་ཡོད་པ་མ་
ཡིན་ནོ་ཞེས་འདུ་ཤེས་མི་འདྲ་བས་རབ་ཏུ་ཕྱེ། སྲིད་རྩེ་འདུ་བྱེད་ཙམ་གྱིས་རབ་ཏུ་ཕྱེ། རྣམ་
པར་ཤེས་པ་དེ་ཐམས་ཅད་ན་གནས་པའི་ཕྱིར།
༈ །གཉིས་པ་ཁམས་དང་སྐྱེ་མཆེད་ཀྱི་གོ་རིམ་ངེས་པ་ནི། དེ་ལྟའི་དོན་ཕྱིར་དང་པོ་
ལྔ། །འབྱུང་བ་ལས་གྱུར་དོན་ཕྱིར་བཞི། །གཞན་ནི་ཆེས་རིང་མྱུར་འཇུག་ཕྱིར། །ཡང་ན་ཇི་
ལྟར་གནས་རིམ་བཞིན། ཞེས་གསུངས་ཏེ། དོན་ནི་དབང་པོའི་ཁམས་དྲུག་གོ་རིམ་ངེས་པ་
དང་། དེ་ལ་བརྟེན་ནས་ཡུལ་གྱི་ཁམས་དྲུག་རྣམ་ཤེས་ཀྱི་ཁམས་དྲུག་གོ་རིམ་ངེས་པ། དེ་
ལ་བརྟེན་ནས་སྐྱེ་མཆེད་ཀྱི་གོ་རིམ་ངེས་པའི་ཚུལ་ལོ། །དང་པོ་ནི། དབང་པོ་དྲུག་གི་གོ་
རིམ་ངེས་ཏེ། དབང་པོ་གཟུགས་ཅན་ལྔ་ད་ལྟར་བའི་ཡུལ་ཅན་ཁོ་ན་ཡིན་པས་དང་པོར་
བསྟན། ཡིད་དབང་དུས་གསུམ་ཀའི་ཡུལ་ཅན་ཡིན་པ་དང་། འདུས་མ་བྱས་ལ་ཡང་
~76~

མཛོད་ཉི་མའི་དཀྱིལ་འཁོར།
དམིགས་པས་ཕྱིས་བསྟན་པའི་ཕྱིར་དང་། དབང་པོ་གཟུགས་ཅན་ལྔའི་གོ་རིམ་ཀྱང་ངེས་
ཏེ། དང་པོ་བཞི་འབྱུང་འགྱུར་ཁོ་ནའི་ཡུལ་ཅན་ཡིན་པས་དང་པོར་བསྟན།· ལུས་དབང་
འབྱུང་བ་འབྱུང་འགྱུར་གཉིས་ཀའི་ཡུལ་ཅན་ཡིན་པས་ཕྱིས་བསྟན་པའི་ཕྱིར་དང་། དང་པོ་
བཞིའི་གོ་རིམ་ཀྱང་ངེས་ཏེ། མིག་སྣ་གཉིས་ཡུལ་དང་མ་ཕྲད་པའི་སྒོ་ནས་ཡུལ་ཆེས་རིང་
བ་ལ་འཇུག་པས་དང་པོར་བསྟན། སྣ་ལྕེ་གཉིས་ཡུལ་དང་ཕྲད་པའི་སྒོ་ནས་ཡུལ་ཉེ་བ་ཁོ་ན་
ལ་འཇུག་པས་ཕྱིས་བསྟན་པའི་ཕྱིར་དང༌། མིག་སྣ་གཉིས་གོ་རིམ་ཀྱང་ངེས་ཏེ། མིག་ནི་
ཡུལ་ཤིན་ཏུ་རིང་བ་ཁོ་ན་ལ་འཇུག་པས་དང་བོར་བསྟན། རྣ་པ་མིག་དེ་ལ་བལྟོས་ཏེ་ཡུལ་
ཉེ་བ་ལ་འཇུག་པའི་ཕྱིས་བསྟན་པའི་ཕྱིར། དཔེར་ན་ཐག་རིང་པོའི་ཆུ་རླུང་གི་ཁ་དོག་མིག་
གིས་མཐོང་ཡང་ཆུ་སྒྲ་རྣ་བས་མི་ཚོར་པ་ལྟ་བུའོ། །སྣ་ལྕེ་གཉིས་པོ་ནི་གོ་རིམ་ཀྱང་ངེས་ཏེ།
སྣ་ཡུལ་རིང་བ་ལ་འཇུག་པས་དང་པོར་བསྟན། ལྕེ་དེ་ལ་བལྟོས་ཏེ་ཉེ་བ་ལ་འཇུག་པས་
ཕྱིས་བསྟན་པའི་ཕྱིར། དཔེར་ན་ཟས་ཀྱི་དྲི་སྣས་ཚོར་ཡང་། རོ་ལྕེས་མ་མྱོང་བའི་གནས་
སྐབས་པ་བཞིན་ནོ། །ཡང་དབང་རྟེན་ཇི་ལྟར་གནས་པའི་རིམ་པ་དང་མཐུན་པར་དབང་པོ་
གཟུགས་ཅན་ལྔའི་གོ་རིམ་ངེས་པའི་ཕྱིར། མིག་གི་དབང་རྟེན་དང་པོར་གནས། དེ་ནས་རྣ་
བའི། དེ་ནས་སྣའི། །དེ་ནས་ལྕེའི། ལུས་དབང་ཕལ་ཆེར་དེ་དག་མན་ཆད་ན་གནས་ཤིང་
ཡིད་དེ་ཐམས་ཅད་ལ་བརྟེན་པ་དང་གཟུགས་ཅན་མ་ཡིན་པའི་ཕྱིར། གཉིས་པ་ནི། ཡུལ་གྱི་
ཁམས་དྲུག་གི་གོ་རིམ་ངེས་ཏེ། དབང་པོའི་ཁམས་དྲུག་གི་གོ་རིམ་ངེས་པའི་ཕྱིར། དཔེར་ན་
གདུགས་ཕུབ་པ་ན་གྲིབ་མ་རང་དབང་དུ་འབྱུང་བ་བཞིན་ནོ། །རྣམ་ཤེས་ཀྱི་ཁམས་དྲུག་གི་
གོ་རིམ་ངེས་ཏེ། །དབང་པོ་དྲུག་དང་ཡུལ་དྲུག་གི་གོ་རིམ་ངེས་པའི་ཕྱིར། །དཔེར་ན་རྒྱལ་
པོ་དྲུག་དང་བཙུན་མོ་དྲུག་གི་གྲལ་གྱི་རིམ་པ་ངེས་པ་ན་རྒྱལ་བུ་དྲུག་གི་གོ་རིམ་འགྲུབ་
པ་བཞིན་ནོ། །གསུམ་པ་ནི་སྐྱེ་མཆེད་བཅུ་གཉིས་ཀྱི་གོ་རིམ་ངེས་ཏེ། ཁམས་བཅོ་བརྒྱད་ཀྱི་
གོ་རིམ་ངེས་པ་ལ་བརྟེན་ནས་འགྲུབ་པའི་ཕྱིར།
~77~

མཛོད་ཉི་མའི་དཀྱེལ་འཁོར།
༈ །བཅུ་པ་གྲངས་ངེས་ལ་དོགས་པ་དཔྱད་པ་ནི། ཁོ་ན་རེ། ཕུང་པོ་ལྔ། ཁམས་བཅོ་
བརྒྱད། སྐྱེ་མཆེད་བཅུ་གཉིས་སུ་གྲངས་མ་ངེས་པར་ཐལ། ཆོས་ཀྱི་ཕུང་པོ་བརྒྱད་ཁྲི་
སོགས་ཡོད། ཡིག་གཉིས་རྣ་ཁ་གཉིས་སོགས་ཡོད་དེ། ཟད་པར་གྱི་སྐྱེ་མཆེད་ཟིལ་གྱི་
གནོན་གྱི་སྐྱེ་མཆེད་སོགས་ཡོད་རྣམ་གྲོལ་གྱིས་ཕུང་པོ་ལྔ་སོགས་ཡོད་པའི་ཕྱིར། །ཞེ་ན་
མིག་གཉིས་སོགས་ཡོད་ན་ཁམས་བཅོ་བརྒྱད་དུ་གྲངས་མ་ངེས་པས་མ་ཁྱབ་སྟེ། མིག་
གཉིས་པོ་དེ་ངོ་བོ་མིག་ཏུ་རིགས་གཅིབ། །སྤྱོད་ཡུལ་གཟུགས་སུ་རིགས་གཅིག །འབྲས་པུ་
མིག་གི་རྣམ་པར་ཤེས་པ་གཅིག་གི་མཐུན་མོང་མིན་པའི་བདག་རྐྱེན་བྱེད་པར་འདྲ་བས་ན།
ཁམས་ཀྱི་གྲངས་འདྲེན་པའི་ཚེ། མིག་གི་ཁམས་ཞེས་གཅིག་ཏུ་འདྲེན། དེ་བཞིན་དུ་རྣ་བ་
སོགས་ལཡང་འདྲ་བའི་ཕྱིར། འོན་ཀྱང་མིག་གཡས་གཡོན་གཉིས་བྱུང་བ་ལ་དོན་ཡོད་དེ།
ལུས་རྟེན་མཛེས་པར་བྱ་བའི་ཆེད་ཡིན་པའི་ཕྱིར། དེ་སྐད་དུ་འང་མིག་ལ་སོགས་པ་གཉིས་
མོད་ཀྱི། །རིགས་དང་སྤྱོད་ཡུལ་རྣམ་པར་ཤེས། །འདྲ་པའི་ཕྱིར་ན་ཁམས་གཅིག་ཉིད།
མཛེས་བྱའི་ཕྱིར་ན་གཉིས་བྱུང་ངོ་། །ཞེས་གསུངས་སོ། །ཆོས་ཀྱི་ཕུང་པོ་བརྒྱད་ཁྲི་སོགས་
ཡོད་ན། ཕུང་པོ་ལ་ལྔར་གྲངས་མ་ངེས་པས་མ་ཁྱབ་སྟེ། ཆོས་ཀྱི་ཕུང་པོ་བརྒྱད་ཁྲི་དག །
གང་རྣམས་ཐུབ་པས་གསུངས་ཚུལ་དེ་དག་མདོ་སྡེ་པ་ཡན་ཆད་ལྟར་ན་གཟུགས་ཀྱི་ཕུང་
པོར་འདུས། བྱེ་བྲག་སྨྲ་བས་འདུ་བྱེད་ཀྱི་ཕུང་པོར་འདུས་པར་བཞེད་པའི་ཕྱིར་ཏེ། དེ་སྐད་
དུ། ཆོས་ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུངས་དེ་དག །ཚིག་མིང་ཡིན་
དེ་དག་ནི། གཟུགས་དང་འདུ་བྱེད་དག་ཏུ་འདུས། ཞེས་གསུངས་སོ། །ཆོས་མངོན་པ་སྡེ་
བདུན་པ་རྣམས་ན་རེ། ཆོས་ཕུང་གཟུགས་དང་འདུ་བྱེད་གཉིས་ཀའི་རང་བཞིན་ཡིན་པས་
གཉིས་ཀར་དུ་འདུས་སོ། །ཞེས་བཤད་དེ། བསྟན་བཅོས་ཡེ་ཤེས་ལ་འཇུག་པ་ལས།
སངས་རྒྱས་ཀྱི་གསུངས་གང་ཞེ་ན། གང་དེ་བཞིན་གཤེགས་པའི་བཀའ་དང་གསུང་དང་
བརྗོད་པ་དང་དབྱངས་དང་ངེས་པའི་གསུང་དང་གསུང་གི་ལམ་དང་གསུང་དབྱངས་
~78~

མཛོད་ཉི་མའི་དཀྱིལ་འཁོར།
གསུང་གསང་གི་འཕྲིན་ལས་དང་གསུང་གི་རྣམ་པར་རིག་བྱེད་དོ། །ཞེས་དང༌། སངས་
རྒྱས་ཀྱི་གསུང་ཞེས་བྱ་བ་འདི་ཆོས་གང་ཞིག་ཡིན་ཅེ་ན། གང་མིང་གི་ཚོགས་དངཚིག་གི་
ཚོགས་དང་ཡི་གེའི་ཚོགས་རྣམས་གོ་རིམ་བཞིན་དུ་བཀོད་པ་དང༌། གོ་རིམ་བཞིན་དུ་
བཞག་པ་དང་། གོ་རིམ་བཞིན་དུ་ཡང་དག་པར་སྦྱར་བའོ། །ཞེས་གསུངས་པའི་ལུང་ཚན་
པ་དང་པོས་དེ་རྣམས་ཚིག་དང་། གཉིས་པས་དེ་རྣམས་མིང་དུ་བསྟན་པའི་ཕྱིར། འོ་ན་ཆོས་
ཀྱི་ཕུང་པོ་བརྒྱད་ཁྲི་ཡིན་ནམ། བརྒྱད་ཁྲི་བཞི་སྟོང་ཡིན་ཞེ་ན། བྱེ་བྲག་དུ་སྨྲ་བ་ཁ་ཅིག་ན་
རེ། བརྒྱད་ཁྲི་ཡིན་ཞེས་ཟེར། ཁ་ཅིག བརྒྱད་ཁྲི་ལྷག་གཅིག་ཡིན་ཟེར་ཏེ། ཀུན་དགའ་པོའི་
མདོ་ལས། ཀུན་དགའ་བོས་བདག་གིས་ཆོས་ཀྱི་ཕུང་པོ་བརྒྱད་ཁྲི་ལྷག་གཅིག་ནི་བཅོམ་
ལྡན་འདས་ལས་མངོན་སུམ་དུ་བཟུང་ངོ་། ། གཉིས་ནི། དགེ་སློང་དག་ལས་སོ། །ཞེས་དང་།
རྣམ་བཤད་རིག་པར། ཉན་ཐོས་ཀྱི་ཐེག་པ་ལ་ཡང་བརྒྱད་ཁྲིར་མ་འདུས་ཏེ། ཀུན་དགའ་
བོའི་མདོ་ལས། བརྒྱད་ཁྲི་ལྷག་གཅིག་བཅོམ་ལྡན་འདས་ལས་བཟུང་ཞིང་། གཉིས་ནི་དགེ་
སློང་དག་ལས་སོ། །ཞེས་སོགས་གསུངས་པ། དེ་དག་ཀྱང་ཀུན་དགའ་བོས་ལོ་ཉི་ཤུ་ལྷག་
གཅིག་སྟོན་པའི་རིམ་གྲོ་བྱེད་པ་ན། ཐོས་པ་ཡིན་གྱི། རིམ་གྲོ་མི་བྱེད་པའི་གོང་དུ་ཐོས་པ་
རྣམས་ནི་དེས་མ་བཟུང་བར་ཤེས་ལ། དེའི་གོང་དུ་ཆོས་ཉུང་ངུར་གསུངས་པ་ཡང་མི་
འཐད་པས། དགེ་སློང་དག་ལས་བཟུང་བ་དེ་དག་སྔར་གསུངས་པ་རྣམས་ཡིན་ཞེས་བྱ་
བར་ཡང་མི་རིགས་པའི་ཕྱིར། ཞེས་གསུངས་པའི་ཕྱིར། རང་ལུགས་བརྒྱད་ཁྲི་བཞི་སྟོང་
ཞེས་བྱ་བར་འཐད་དེ། མངོན་པ་ཀུན་བཏུས་ཀྱི་འགྲེལ་པར་ཉན་ཐོས་ཀྱི་ཐེག་པའི་སྐབས་
སུ། གནས་བརྟན་ཀུན་དགའ་བོས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དག་བཟུང་བ་རྣམས་
ནི་སྡེ་སྣོད་གསུམ་པོ་འདི་དག་ཡིན་ནོ། །ཞེས་གསུངས་པའི་ཕྱིར་དང་། སྡེ་པ་གཞན་གྱི་ལུང་
ལས་ཀྱང་། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་། ཞེས་གསུངས་པའི་ཕྱིར། འོ་ན་ཆོས་ཕུང་
རེ་རེའི་ཚད་ཇི་ཙམ་ཞེ་ན། ཁ་ཅིག་བསྟན་བཅོས་ཚད་ཅེས་ཟེར། །ཕུང་པོ་ལ་སོགས་གཏམ་
~79~

མཛོད་ཉི་མའི་དཀྱིལ་འཁོར།
རེ་ཡིན། ། སྤྱོད་པ་རྣམས་ཀྱི་གཉེན་པོར་ནི། ཆོས་ཀྱི་ཕུང་པོ་མཐུན་པར་གསུངས་། ཞེས་
གསུངས་པའི་རྐང་པ་དང་པོ་གཉིས་ཀྱིས་བཞན་གྱིས་གཞེད་པ་བསྐྱར་ནས་ཕྱི་མ་གཉིས་
ཀྱིས་རང་ལུགས་སྟོན་པ་སྟེ། ཁ་ཅིག་ཤ་རིའི་བུས་བསྡུས་པའི་ཆོས་ཀྱི་ཕུང་པོ་ཞེས་པའི་
བསྟན་བཅོས་དེ་ཆོས་ཕུང་གཅིག་གི་ཚད་དུ་བཞེད་ལ། དེ་ལ་ཤོ་ལོ་ཀ་དྲུག་སྟོང་ཡོད།
ཞེས་ཟེར། གཞན་དག་ན་རེ། རྗོད་བྱེད་ལ་ངེས་པ་མེད་པས། བརྗོད་བྱ་ཕུང་པོ་ལྔ། ཁམས་
བཅོ་བརྒྱད། སྐྱེ་མཆེད་བཅུ་གཉིས་རྟེན་འབྲེལ་ཡན་ལག་བཅུ་གཉིས། བདེན་པ་བཞི་
སོགས་དོན་གྱི་སྡེ་ཚན་རེ་རེ་སྟོན་པའི་གཏམ་རྒྱུད་རེས་ཆོས་ཕུང་རེའི་ཚད་ལོང་ཞེས་ཟེར།
ཐེག་ཆེན་པ་ཁ་ཅིག །ཚིག་ལེའུར་བྱས་པ་སྟོང་གིས་ཆོས་ཕུང་གཅིག་གི་ཚད་ལོངས་ཏེ་
ཀུན་བཏུས་ཀྱི་འགྲེལ་པར། ཆོས་ཀྱི་ཕུང་པོ་གཅིག་གི་ཚད་ཅི་ཙམ་ཞེ་ན། གྲངས་བརྒྱ་ཕྲག་
བཅུ་ནི། ཆོས་ཀྱི་ཕུང་པོ་སྟེ། གྲངས་སྟོང་ཞེས་བྱ་བའི་ཐ་ཚིག་གོ །ཞེས་གསུངས། ཚིག་
ལེའུར་བྱས་པའི་ཚད་ནི། སློབ་དཔོན་ཆོས་ཀྱི་བཤེས་གཉེན་ན་རེ། ཚིགས་སུ་བཅད་པ་རེ་
རེ་ལ། ཡིག་འབྲུ་སུམ་ཅུ་རྩ་གཉིས་ཉིད་དོ། །ཞེས་རྒྱ་གར་གྱི་ཡིག་འབྲུ་བརྒྱད་བཞི་སུམ་ཅུ་
རྩ་གཉིས་ལ་ཚིག་བཅད་རེ་འམ། ཚིག་ལེའུར་བྱས་པ་རེ་རེར་གསུངས། དེ་ལྟར་ན་བོད་ཀྱི་
ཡི་གེ་ཚིག་པར་ཉི་ཤུ་རྩ་བརྒྱད་ལ་ཚིགས་བཅད་དེ་ཤོ་ལོ་ཀ་གཅིག་ཏུ་འགྱུར་རོ། །ཞེས་རྗེ་
ཐམས་ཅད་མཁྱེན་པ་དགེ་འདུན་གྲུབ་པ་དཔལ་བཟང་པོས་གསུངས་སོ། །སློབ་དཔོན་ཆོས་
ཀྱི་བཤེས་གཉེན་ན་རེ། ཐེག་ཆེན་ཐུན་མོང་མ་ཡིན་པའི་དབང་དུ་བྱས་ན། གླང་པོ་ཆེ་རབ་
བརྟན་གྱིས་ཁུར་བར་འོས་པའི་སྣག་ཚས་ཆོས་ཕུང་གཅིག་འདྲི་བར་ནུས་ཏེ། དེ་ལྟར་བྱས་
ན་མདོ་སྡེ་དག་ལས། དགེ་སློང་ལྷས་བྱིན་གྱིས་གླང་ཆེན་ལྔ་སྟོང་གིས་ཁུར་བར་བྱ་བའི་
གླེགས་བམ་རྣམས་ཁ་ཏོན་དུ་བརྗོད་པར་བྱེད་། །ཞེས་གསུངས་པ་འདི་ཡང་རིགས་པར་གྱུར་
ཞིང་། དྲིན་ལན་བསབ་པའི་མདོ་ལས་ཀྱང་མདོ་སྟེ་སྤོས་ཀྱི་གླང་པོ་ཆེའི་ཁལ་དྲུག་ཁྲི་སྙེད་
ཁ་སྟོན་ཤེས། ཞེས་གསུངས་པའི་ཕྱིར། འོ་ན་ཆོས་ཀྱི་ཕུང་པོ་དེ་སྙེད་གཅིག་གསུངས་ན།
~80~

མཛོད་ཉི་མའི་དཀྱིལ་འཁོར།
དེ་དག་ད་ལྟར་འཛམ་བུའི་གླིང་ན་མི་སྣང་བས་གང་ན་བཞུགས་ཅེ་ན། འཇིག་རྟེན་གྱི་
ཁམས་གཞན་དང་། ཕལ་ཆེར་ཀླུའི་ཡུལ་ན་བཞུགས་ཏེ། སློབ་སྤྲིངས་ལས། བསྟན་པ་རིན་
ཆེན་མཆོག་ལྟར་བཟང་ལ་འཕན་མེད་པ། རྣམ་པར་དག་ཚུལ་གང་ཡིན་ཀླུ་མགོའི་གདེངས་
ཀ་ཅན། ཆེན་པོ་རྣམས་ཀྱིས་གཙུག་གི་བརྒྱན་བཞིན་གུས་གནོས་ནས། སའི་གཏིང་ན་
གནས་པའི་རབ་རིབ་སེལ་བར་མཛད། ཅེས་བཤད་དོ། །ཞེས་གསུངས། སློབ་དཔོན་
དབྱིག་གཉེན་གྱི་ལུགས་ལ། ལུང་ཞུ་བའི་འགྲེལ་པར། སྟོན་པ་འདས་པའི་འོག་ཏུ་རྒྱལ་པོ་
ཚར་བྱེད་ཅེས་བྱ་བས་མཆོད་རྟེན་ནི་བཤིག །དགེ་སློང་རྣམས་བསད། བཀའི་གླེགས་བམ་
དང་གཙུག་ལག་ཁང་རྣམས་བསྲེགས་སོ། ཞེས་གསུངས་པ་དང་། སྤྲང་པོ་ཉི་མའི་དངོས་
གྲུབ་ལ་སོགས་པས་ཡང་དག་པར་བསྡུས་པའི་གཞི། ཉམས་པར་བྱས་པས་ཕལ་ཆེར་ནུབ་
ལ་བཞུགས་པ་རྣམས་ལའང་མ་ཚང་བ་ཡོད་པས་མཐའ་དག་མི་སྣང་བ་ཡིན་ནོ། །ཞེས་
བཞེད་ཏེ། རྣམ་བཤད་རིག་པར། ཡང་དག་བསྡུས་པའི་གཞི་ཉམས་ཕྱིར། མཐའ་དག་མིན་
པར་རྟོགས་པ་ཡིན། ཞེས་གསུངས་པའི་ཕྱིར་དང་སློབ་དཔོན་རྒྱལ་པོའི་སྲས་ཀྱི་འགྲེལ་
པར། ཆོས་ཀྱི་ཕུང་པོ་དེ་དག་ནི་ནུབ་སྟེ། འདི་གཅིག་པོ་ལུས་སོ། །ཞེས་དང་། རྒྱུ་དྲུག་ཚང་
བར་སྟོན་པའི་མདོ་དེ་ནི་ནུཔ་སྟེ། འདི་གཅིག་ལས་འཕྲོས་པའི་ལུང་ཆོས་བརྒྱའི་བར་དུ་
སྟོན་པར་འགྱུར་བ་ལས། ད་ལྟར་བཅུའི་བར་སྟོན་པར་སྣང་ངོ་། ཞེས་བཤད་དོ། །རང་
ལུགས་ལ་ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོ་ཚང་བར་སྟོན་པའི་གསུང་རབ་
ཀྱིས་ཆོས་ཕུང་བརྒྱད་ཁྲི་བཞི་སྟོང་གི་ཚད་ལོངས་ཏེ། དེའི་གཉེན་པོར་དེ་རྣམས་གསུངས་
པའི་ཕྱིར།གཞན་ཡང་རྣམ་གྲོལ་གྱི་ཕུང་པོ་ལྔ་དང་། ཟད་པར་གྱི་སྐྱེ་མཆེད་བཅུ་དང་། ཟིལ་
གནོན་གྱི་སྐྱེ་མཆེད་བརྒྱད་དང་། ས་ཁམས་སོགས་ཡོད་ན་ཕུང་ཁམས་སྐྱེ་མཆེད་ཀྱི་
གྲངས་ངེས་མི་འཐད་པས་མ་ཁྱབ་སྟེ། དེ་རྣམས་རང་རང་གི་མཚན་ཉིད་ལ་ལེགས་པར་
དཔྱད་ན། ཇི་སྐད་བཤད་པའི་ཕུང་ཁམས་སྐྱེ་མཆེད་གསུམ་དུ་འདུས་པའི་ཕྱིར་ཏེ། དེ་སྐད་
~81 ~

མཛོད་ཉི་མའི་དཀྱིལ་འཁོར།
དུ་ཡང་དེ་བཞིན་གཞན་ཡང་ཅི་རིགས་པར། །ཕུང་པོ་སྐྱེ་མཆེད་ཁམས་རྣམས་ནི། །རང་གི་
མཚན་ཉིད་ལེགས་དཔྱད་དེ། །ཇི་སྐད་བཤད་པར་བསྡུ་བར་བྱ། ཞེས་གསུངས། འོ་ན་གང་
གང་རུང་ཇི་ལྟར་བསྡུ་ཞེ་ན། ཕུང་པོའི་མིང་ཅན་རྣམས་ཕུང་པོར་བསྡུས་ཏེ། རྣམ་གྲོལ་གྱི་
ཕུང་པོ་ལྔ་པོ་དེ་ནི་བྱེ་བྲག་སྨྲ་བ་ལྟར་ན། ཚུལ་ཁྲིམས་ཀྱི་ཕུང་པོ་གཟུགས། ཕུང་པོ་ཕྱི་མ་
བཞི་འདུ་བྱེད་ཀྱི་ཕུང་པོར་འདུས་པའི་ཕྱིར་དང་། ཐ་མ་བཞི་ཡང་འཁོར་དང་བཅས་པའི་
དབང་དུ་བྱས་ན་ཕུང་པོ་ལྔ་ཅར་གྱིས་བསྡུས་པའི་ཕྱིར་དང༌། མདོ་སྡེ་པ་ཡན་ཆད་ལྟར་ན།
འདུ་བྱེད་ཀྱི་ཕུང་ལོར་འདུས་པའི་ཕྱིར་དང་། སྡིག་བཤགས་དགེ་བ་ལ་རྗེས་སུ་ཡི་རང་
གསོལ་བ་གདཔ་པ་སྟེ་ཕུང་པོ་གསུམ་པའམ། ཡང་དག་པར་ངེས་པ། ལོག་པར་ངེས་པ།
མ་ངེས་པའི་ཕུང་པོ་ཞེས་བྱ་བ་རྣམས་ཕུང་པོ་ལྔ་ཅར་དུ་འདུས་པའི་ཕྱིར། སྐྱེ་མཆེད་ཀྱི་
མིང་ཅན་སྐྱེ་མཆེད་དུ་བསྡུས་ཏེ་ཟད་པར་གྱི་སྐྱེ་མཆེད་དང་པོ་བརྒྱད་ཆོས་ཀྱི་སྐྱེ་མཆེད་དུ་
འདུས་པའི་ཕྱིར་ཏེ་ཟད་པར་བཅུ་བོ་བརྒྱད་མ་ཆགས། ཞེས་དང་པོ་བརྒྱད་མ་ཆགས་པའི་
རང་བཞིན་ཅན་ཡིན་པའི་ཕྱིར། འཁོར་དང་བཅས་ན་ཡིད་དང་ཆོས་གང་རུང་གིས་བསྡུས་
ཏེ། འཁོར་དང་བཅས་ན་ཟད་པར་བཅུ་ཕུང་པོ་ལྔ་པ་ཅན་ཡིན་པའི་ཕྱིར་དང་། ཟད་པར་ནམ་
མཁའ་དག་རྣམ་ཤེས་ཀྱི་སྐྱེ་མཆེད་གཉིས་ནི་གཟུགས་མེད་དང་པོ་གཉིས་ཀྱི་རང་བཞིན་
ཡིན་པའི་ཕྱིར་ཏེ། གཉིས་ནི་གཟུགས་མེད་དག །ཅེས་གསུངས་པའི་ཕྱིར། དེ་བཞིན་དུ་
ཟིལ་གནོད་ཀྱི་སྐྱེ་མཆེད་བརྒྱད་ཀྱང་ཤེས་པར་བྱའོ། །ཁམས་ཀྱི་མིང་ཅན་རྣམས་ཁམས་
སུ་འདུས་ཏེ། ཁམས་མང་པོའི་མདོ་ལས། བཙུན་པ་ཇི་ཙམ་གྱིས་ནི་ཁམས་ལ་མཁས་པ་
ལགས་ཀུན་དགའ་བོ་ཁམས་དྲུག་ཅུ་རྩ་གཉིས་ལ་མཁས་ན་ཁམས་ལ་མཁས་པའོ། །ཞེས་
ཁམས་དྲུག་ཅུ་རྩ་གཉིས་གསུངས་པ་ཁམས་སུ་འདུས་པའི་ཕྱིར་ཏེ། མིག་ལ་སོགས་པ་ནི་
སྔར་བཤད་ཟིན། ས་སོགས་བཞི་ནི་རེག་བྱའི་ཁམས་སུ་འདུས། ནམ་མཁའ་དང་རྣམ་ཤེས་
ཀྱི་ཁམས་ལ་འོག་ཏུ་དོགས་པ་གཅོད་ཅིང་། ཆོས་ཁམས་དང་རྣམ་ཤེས་ཀྱི་ཁམས་སུའང་
-82~

མཛོད་ཉི་མའི་དཀྱིལ་འཁོར།
འདུས་པའི་ཕྱིར། ཁམས་དྲུག་ཅུ་རྩ་གཉིས་གང་སྙམ་ན་གཟུགས་ཀྱི་ཁམས། ཁམས་མང་
པོའི་མདོ་ལས་བྱུང་བ་མཆིམས་ལྷ་རྗེ་གོ་ཆས་བསྡོམས་སུ་མཛད་པ་ལས། །མིག་སོགས་
ཁམས་ནི་བཅོ་བརྒྱད་དང༌། །འབྱུང་བཞི་ནམ་མཁའ་རེག་བྱ་ཆོས་རྣམ་ཤེས་དང་སེམས་པ་
ཚོར་བ་ལྔ་དང་མ་རིག་པ། །འདོད་ཆགས་གནོད་སེམས་རྣམ་པར་འཚེ། ངེས་འབྱུང་གནོད་
སེམས་མེད་པ་དང་། །རྣམ་མི་འཚེ་སྟེ་དྲུག་ཚན་གསུམ། གཟུགས་མ་གཏོགས་པའི་ཆོས་
ཁམས་སོ་ཕུང་ལོ་བཞི། །འདོད་དང་གཟུགས་དང་གཟུགས་མེད་པ། །ངན་པ་བར་མ་གྱ་
ནོམ་ཁམས། ཁམས་ཐ་མ་གསུམ་དུ། གཟུགས་དང་གཟུགས་མེད་འགོག་པའི་ཁམས།
ཆོས་ཁམས་སོ། །དགེ་དང་མི་དགེ་ལུང་མ་བསྟན། །སློཔ་དང་མི་སློབ་གཉིས་ཀ་
མིན། །འདས་དང་མ་འོངས་ད་ལྟར་ཏེ། དེ་ལྟར་ན་ནི་གསུམ་ཚན་ཁམས་ཐ་མ་གསུམ་དུ་
དྲུག །ཟག་བཅས་ཟག་ཡ་མེད་ཁམས་དང༌། འདུས་བྱས་འདུས་མ་བྱས་ཁམས་ཏེ། ཁམས་
ནི་དྲུག་ཅུ་རྩ་གཉིས་སོ། །ཞེས་གསུངས་པ་ལྟར་རོ། །འོ་ན་ནམ་མཁའི་ཁམས་དང་། །རྣམ་
ཤེས་ཀྱི་ཁམས་ཇི་ལྟར་ཞེ་ན། དང་པོ་སྟོན་པ་ལ། །བུ་ག་ནམ་མཁའི་ཁམས་ཤེས་བྱ། །སྣང་
དང་མུན་པ་དག་ཡིན་ནོ། ཞེས་གསུངས། བྱེ་བྲག་སྨྲ་བ་ན་རེ། ཁའི་བུ་ཁ་ལ་སོགས་པ་ནམ་
མཁའི་ཁམས་ཡིན་ཅིང་། དེ་ཡང་ཉིན་མོ་སྣང་བ་དང་། མཚན་མོ་མུན་པའི་རང་བཞིན་ཡིན་
ཅིང་། ངོ་བོ་ཐོགས་བཅས་དང་ཐོགས་བཅས་གཞན་གྱི་ཉེ་འཁོར་ན་ཡོད་པས་ཐོགས་བཅས་
ཉེ་འཁོར་དག་ཡིན་ནོ། །ཞེས་ཟེར། ལོ་ཅེས་པ་སློབ་དཔོན་དང་མདོ་སྡེ་པའི་མ་རངས་པའི་
ཚིག་ཡིན་པས། ནམ་མཁའ་ལ་བརྒྱན་ནམ་མཁའ་མངོན་པར་སྐབས་ཡོད་ཀྱི་ནམ་མཁའ་བུ་
ག་ནམ་མཁའ། འདུས་མ་བྱས་ཀྱི་ནམ་མཁའ་གསུམ། དང་པོ་ནི། ནམ་མཁའ་ཁ་དོག་
གཅིག་པ་ནི་བར་གྱི་སྣང་བ་སྐྱ་སེང་སེང་པོ་ལྟ་བུ། གཉིས་པ་ནི། ཁའི་བུ་ཁའམ་ཁ་ཕོར་ལ་
ཁྱབ་པའི་ནམ་མཁའ་ལྟ་བུ། གསུམ་པ་ནི། ཐོགས་བཅས་ཀྱི་རེག་བྱ་བཀག་པའི་ནམ་མཁའ་
ལྟ་བུ་སྟེ། དེས་ན་ཇམས་ཅད་པ་ཉེ་འཁོར་བ་ཡིན་ནོ། །རྣམ་ཤེས་ཀྱི་ཁམས་སྟོན་པ་ལ། ཟག་
-83~

མཛོད་ཉི་མའི་དཀྱིལ་འཁོར
དང་བཅས་པའི་རྣམ་ཤེས་ནི། རྣམ་ཤེས་ཁམས་ཡིན་སྐྱེ་བའི་རྟེན། ཅེས་གསུངས་ཏེ། སྤྱིར་
གཙོ་སེམས་ཡིན་ན་རྣམ་ཤེས་ཀྱི་ཁམས་ཡིན་པས་ཁྱབ་ཀྱང་སྐབས་འདིར་ཟག་པ་དང་
བཅས་པའི་རྣམ་པར་ཤེས་པ་ཐམས་ཅད་ཆོས་ཅན། རྣམ་ཤེས་ཀྱི་ཁམས་ཡིན་ཏེ། ཟག་མེད་
ཀྱི་ཁམས་ཀྱིས་སྲིད་པ་གཅོད་པར་བྱེད་ལ། །ཁྱོད་སྲིད་པ་སྐྱེ་བའི་རྟེན་དུ་གྱུར་པའི་རྣམ་
ཤེས་ཡིན་པའི་ཕྱིར་ཏེ། དེ་སྐད་དུ་མདོ་ལས། ཁམས་དྲུག་ལ་བརྟེན་ནས་མའི་མངལ་དུ་
འཇུག་གོ །ཞེས་གསུངས་སོ། །དེའི་དོན་ཡང་། ཟག་བཅས་ཀྱི་རྣམ་ཤེས་ཀྱིས་ཉིང་
མཚམས་སྦྱོར་བར་བྱེད་པས་སྲིད་པ་བསྐྱེད་པར་བྱེད། ཟག་བཅས་ཀྱི་འབྱུང་བ་བཞིས་
སྲིད་པའི་རྒྱུ་རྐྱེན་བྱེད་པས་སྐྱེས་པ་གནས་པར་བྱེད། ཟག་བཅས་ཀྱི་ནམ་མཁས་གོ་འབྱེད་
པས་སྲིད་པ་གནས་པ་འཕེལ་བར་བྱེད་ཅེས་པའོ། །ཡང་སྟོང་གསུམ་གྱི་འཇིག་རྟེན་གྱི་
ཁམས་ཅེས་གསུངས་པ་རྣམས་ཀྱང་ཁམས་བཅོ་བརྒྱད་ཀྱིས་ཅི་རིགས་པར་བསྡུས་སོ། །
གཉིས་པ་གཞུང་དོན་ནི། གཟུགས་ནི་དབང་པོ་ལྔ་དང་དོན། རྐང་པ་གཉིས་ངག་དོན་དྲིལ་
ན། གཟུགས་ཀྱི་ཕུང་པོ་ལ་བཅུ་གཅིག་གསུངས་ཏེ། གཟུགས་སོགས་དོན་ལྔ། མིག་
སོགས་དབང་པོ་ལྔ། རྣམ་པར་རིག་བྱེད་མ་ཡིན་པའི་གཟུགས་དང་བཅུ་གཅིག་གསུངས་
པའི་ཕྱིར། དབང་པོ་ལྔ་མཚན་ཉིད་ཀྱི་སྒོ་ནས་སྟོན་པ་ནི། དེ་དག་རྣམས་ཀྱི་རྣམ་ཤེས་རྟེན།
རྐང་པ་གཉིས་ཀྱི་ངག་དོན། དབང་པོ་གཟུགས་ཅན་ལྔ་སོ་སོའི་ངོ་བོ་བཞག་ཏུ་ཡོད་དེ། རང་
གི་འབྲས་བུར་གྱུར་པའི་རྣམ་པར་ཤེས་པ་ལྔའི་ཐུན་མོངས་མིན་པའི་བདག་རྐྱེན་བྱེད་པའི་
རིགས་སུ་གནས་པའི་ནང་གི་གཟུགས་ཅན་དྭང་པ་ལྔར་རིམ་བཞིན་དུ་དམིགས་པ། རིམ་
བཞིན་དུ་དེ་དག་གི་ངོ་བོ་ཡིན་པའི་ཕྱིར། དོན་ལྔ་དབྱེ་བའི་སྒོ་ནས་སྟོན་པ་ནི། གཟུགས་
རྣམ་གཉིས་དང་རྣམ་ཉི་ཤུ། རྐང་པ་བཞིའི་དོན་ནི། གཟུགས་སོགས་དོན་ལྔ་སོ་སོའི་མཚན་
གཞིའི་དབྱེ་བ་བཞག་ཏུ་ཡོད་དེ། གཟུགས་ཀྱི་སྐྱེ་མཆེད་ལ་རྒྱས་པར་དབྱེ་ན་ཉི་ཤུ་བསྡུ་ན་
གཉིས། སྒྲའི་སྐྱེ་མཆེད་ལ་བརྒྱད། རོའི་སྐྱེ་མཆེད་ལ་དྲུག །དྲིའི་སྐྱེ་མཆེད་ལ་བཞི། རེག་
-84~

མཛོད་ཉི་མའི་དཀྱིལ་འཁོར།
བྱའི་སྐྱེ་མཆེད་ལ་བཅུ་གཅིག་ཡོད་པའི་ཕྱིར། རྣམ་པར་རིག་བྱེད་མ་ཡིན་པའི་གཟུགས་བྱེ་
བྲག་ཏུ་སྟོན་པ་ནི། གཡེངས་དང་སེམས་མེད་པ་ཡི་ཡང་། རྐང་པ་བཞི་ལ་རྣམ་པར་རིག་
བྱེད་མ་ཡིན་པའི་གཟུགས་ཆོས་ཅན། ཁྱད་ཆོས་ལྔ་དང་ལྡན་ཏེ། གནས་སྐབས་ཀྱི་ངོ་བོའི་
དུས་ཀྱི་རྒྱུའི། ངེས་ཚིག་གི་ཁྱད་པར་ལྔ་དང་ལྡན་པའི་ཕྱིར། དེ་དག་སྐྱེ་མཆེད་དང་ཁམས་
སུ་བྱ་བ་སྟོན་པ་ནི། དབང་དོན་དེ་དག་ཁོ་ན་ལ། རྐང་པ་གཉིས་ཀྱི་དོན་ནི། གཟུགས་ཀྱི་སྐྱེ་
མཆེད་བཅུ་དང་གཟུགས་ཅན་གྱི་ཁམས་བཅུ་བཞག་ཏུ་ཡོད་དེ། དབང་པོ་གཟུགས་ཅན་ལྔ་
དང༌། གཟུགས་སོགས་དོན་ལྔ་པོ་དེ་རིམ་བཞིན་ཡིན་པའི་ཕྱིར། ཁམས་བདུན་པ་ཡིད་
ཁམས་ངོས་འཛིན་སྟོན་པ་ནི་དྲུག་པོ་འདས་མ་ཐག་པ་ཡི་རྐང་པ་བཞིའི་དོན། ཡིད་ཁམས་
བཞག་ཏུ་ཡོད་དེ། འཇུག་ཤེས་ཚོགས་དྲུག་རང་རང་གི་དུས་ན་འདས་ཤིང་རང་གི་སྔ་
ལོགས་དེ་མ་ཐག་ཏུ་བྱུང་པའི་རྣམ་པར་ཤེས་པ་རྣམས། ཁམས་བདུན་པ་ཡིད་ཁམས་ཡིན་
པའི་ཕྱིར། ཡིད་ཁམས་ལོགས་སུ་བཞག་པ་ལ་དོན་ཡོད་དེ། དྲུག་པ་ཡིད་ཀྱི་རྣམ་པར་ཤེས་
པའི་ཐུན་མོངས་མིན་པའི་བདག་རྐྱེན་བསྒྲུབ་པར་བྱ་བའི་ཆེད་ཡིན་པའི་ཕྱིར། ཁམས་ལ་
བཅོ་བརྒྱད་དུ་གྲངས་ངེས་ཏེ། མིག་སོགས་དབང་པོའི་ཁམས་དྲུག །གཟུགས་སོགས་
ཡུལ་ཁམས་དྲུག་འབྲས་བུ་རྣམ་ཤེས་ཀྱི་ཁམས་དྲུག་རྣམས་སུ་ངེས་པའི་ཕྱིར། ཆོས་
ཐམས་ཅད་ཕུང་ཁམས་སྐྱེ་མཆེད་གསུམ་དུ་འདུས་ཚུལ་སྟོན་པ་ནི། ཕུང་པོ་དང་ནི་སྐྱེ་
མཆེད་དང༌། རྐང་པ་བཞིའི་དོན་གཞི་གྲུབ་ན་ཕུང་ཁམས་སྐྱེ་མཆེད་གསུམ་གང་རུང་ཡིན་
པས་ཁྱབ་སྟེ། གཞི་གྲུབ་ན་གཟུགས་ཀྱི་ཕུང་པོ། ཆོས་ཀྱི་ཁམས། ཡིད་ཀྱི་སྐྱེ་མཆེད་
གསུམ་གང་རུང་ཡིན་པས་ཁྱབ་པའི་ཕྱིར།
༈ །གཉིས་པ་གསུམ་སོ་སོའི་སྒྲ་དོན་དགོས་པ་དང་བཅས་སྟོན་པ་ལ། སྤུངས་དང་
སྐྱེ་སྒོ་རིགས་ཀྱི་དོན། རྐང་པ་གཉིས་ཀྱི་ངག་དོན་ཕུང་ཁམས་སྐྱེ་མཆེད་ཀྱི་སྒྲ་དོན་བཞག་
ཏུ་ཡོད་དེ། དུ་མ་སྤུངས་པས་ཕུང་པོ། སྐྱེ་བའི་སྒོ་འབྱེད་པས་སྐྱེ་མཆེད་དམ། འབྱུང་ཁུངས་
~85ལ

མཛོད་ཉི་མའི་དཀྱིལ་འཁོར།
ཀྱི་རིགས་ཀྱི་དོན་ཡིན་པས་ཁམས་ཞེས་བརྗོད་པའི་ཕྱིར། རྨོངས་དབང་འདོད་རྣམ་གསུམ་
གྱི་ཕྱིར། རྐང་པ་གཉིས་ཀྱི་དོན། ཆོས་ཐམས་ཅད་ཕུང་ཁམས་སྐྱེ་མཆེད་གསུམ་དུ་བསྡུས་
ནས་གསུངས་པ་ལ་དོན་ཡོད་དེ། རྨོངས་པ་རྣམ་པ་གསུམ་ཟློག་པ་དང་། དབང་པོ་རྣོ་རྟུལ་
འབྲིང་གསུམ་རྗེས་སུ་བཟུང་བ་དང༌། ཚིག་གི་སྤྲོས་པ་བསྡུས་པ་དང་། རྒྱས་པ་དང༌།
འབྲིང་འདོད་པ་རྗེས་སུ་བཟུང་བར་བྱ་བའི་ཕྱིར་དུ་ཡིན་པའི་ཕྱིར། གསུམ་བ་དེ་དག་ངེས་
པའི་རྒྱུ་མཚན་ལ་བཞི། ཚོར་འདུ་ཕུང་པོ་ལོགས་སུ་འཇོག་པའི་རྒྱུ་མཚན། འདུས་མ་བྱས་
ཕུང་པོར་མ་བསྡུས་པའི་རྒྱུ་མཚན། ཕུང་པོ་ལྔའི་གོ་རིམ། སྐྱེ་མཆེད་གཉིས་ཀྱི་ངེས་
པའོ། །དང་པོ་ནི། ༈ །རྩོད་པའི་རྩ་བར་གྱུར་པ་དང༌། རྐང་པ་བཞིའི་དོན། ཚོར་འདུ་གཉིས་
པོ་དེ་སེམས་བྱུང་ལས་ཕུང་པོ་ལོགས་སུ་འཇོག་པའི་རྒྱུ་མཚན་ཡོད་དེ། ཟག་བཅས་ཀྱི་
ཚོར་འདུ་གཉིས་པོ་དེ་རྩོད་པའི་རྩ་པར་གྱུར་པའི་ཕྱིར་དང༌། དེ་ལ་བརྟེན་ནས་འཁོར་བར་
སྐྱེ་བར་བྱེད་པའི་ཕྱིར་དང་། གཟུགས་ཕུང་གི་རྗེས་མུ་ཚོར་ཕུང་རགས་པ་སོགས་ཕུང་བོ་
ལྔའི་རིམ་པ་ངེས་པའི་ཕྱིར་དུ་དེ་ལྟར་བཤད་པའི་ཕྱིར། གཉིས་པ་ནི། ཕུང་པོ་དག་ཏུ། རྐང་
པ་གཉིས་སོ། གསུམ་པ་ནི། རིམ་ནི་རགས་དང་ཀུན་ཉོན་མོངས། རྐང་པ་དྲུག་གོ །བཞི་པ་
ནི། བྱེ་བྲག་དོན་དང་གཙོ་བོའི་ཕྱིར། རྐང་པ་བཞིའི་དོན་ནི། གཟུགས་ཅན་ཐམས་
གཟུགས་ཡིན་ཅིང༌། གཞི་གྲུབ་ན་ཆོས་ཡིན་པས་ཁྱབ་ཀྱང༌། མིག་གི་ཡུལ་དུ་གྱུར་པའི་
གཟུགས་ཁོ་ན་ལ་གཟུགས་ཀྱི་སྐྱེ་མཆེད་ཅེས་དང་། ཡིད་ཀྱི་ཡུལ་ལ་ཆོས་ཀྱི་སྐྱེ་མཆེད་
ཅེས་བརྗོད་པའི་རྒྱུ་མཚན་ཡོད་དེ། མིག་གི་ཡུལ་དུ་གྱུར་པའི་གཟུགས་དེ་གཟུགས་ཅན་
ཕམས་ཅད་ཀྱི་གཙོ་བོ་ཡིན། ཡིད་ཀྱི་ཡུལ་དེས་ཆོས་མང་བོ་བསྡུས་པ་དང་ཆོས་ཀྱི་མཆོག་
མྱ་ངན་ལས་འདས་པ་བསྡུས་པའི་སྤྱི་མིང་བྱེ་བྲག་ལ་བཏགས་པའི་ཕྱིར། ༈ །གཉིས་པ་ཆོས་
གཞན་བསྡུ་ཚུལ་ནི། ཆོས་ཀྱི་ཕུང་པོ་བརྒྱད་ཁྲི་དག། །རྐང་པ་བཞིའི་དོན། ཆོས་ཀྱི་ཕུང་པོ་
བརྒྱད་ཁྲི་ལོ་དག་ཕུང་ཕོ་སྔར་མ་འདུས་པའི་སྐྱོན་མེད་དེ། བྱེ་བྲག་སྨྲ་བའི་ལུགས་ལ་འདུ་
~86~

མཛོད་ཉི་མའི་དཀྱིལ་འཁོར།
བྱེད་ཀྱི་ཕུང་པོ་དང་། ' མདོ་སྡེ་པ་ཡན་ཆད་ཀྱི་ལུགས་ལ་གཟུགས་ཀྱི་ཕུང་པོར་འདུ་བའི་
ཕྱིར། སྤྱོད་པ་རྣམས་ཀྱི། རྐང་པ་གཉིས་ཀྱི་དོན། སློབ་དཔོན་རང་ལུགས་ལ་ཉོན་མོངས་རེ་
རེའི་གཉེན་པོ་རྫོགས་པར་སྟོན་པའི་གསུང་རབ་རེས་ཆོས་ཕུང་རེའི་ཚད་ལོངས་ཏེ། ཉོན་
མོངས་བརྒྱད་ཁྲི་བཞི་སྟོང་ལ་སྤྱོད་པའི་གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གྲངས་
དེ་དང་མཐུན་པར་གསུངས་པའི་ཕྱིར། དེ་བཞིན་གཞན་ཡང་ཅི་རིགས་པར། རྐང་པ་བཞིའི་
ངག་དོན། །རྣམ་གྲོལ་གྱི་ཕུང་པོ་ལྔ་དང་། ཟད་པར་དང་ཟིལ་གནོན་གྱི་སྐྱེ་མཆེད་རྣམས་
ཁམས་སོགས་ཕུང་ཁམས་སྐྱེ་མཆེད་དུ་མ་འདུས་པའི་སྐྱོན་མེད་དེ། དེ་རྣམས་རང་རང་གི་
མཚན་ཉིད་ལ་ལེགས་པར་དཔྱད་དེ་ཇི་སྐད་བཤད་པའི་ཕུང་ཁམས་སྐྱེ་མཆེད་གསུམ་དུ་ཅི་
རིགས་པར་བསྡུ་པར་བྱ་བ་ཡིན་པའི་ཕྱིར།
གསུམ་པ། ཁམས་ཀྱི་རྣམ་པའི་དབྱེ་བ་བཤད་པ་ལ་བདུན། ངོ་བོ་ལ་ལྟོས་པའི་རབ་
དབྱེ། གྲོགས་ལ། རྒྱུ་འབྲས་ལ། མིང་དོན་ལ། སྤང་བྱ་ལ། བྱེད་པ་ལ་བལྟོས་པའི་རབ་དབྱེ།
རབ་དབྱེ་གཞན་བསྟན་པའོ། །དང་པོ་ནི། བསྟན་ཡོད་འདིར་ནི་གཟུགས་གཅིག་པུ། ཞེས་
སོགས་ཀྱི་སྐབས་སུ། སྤྱི་དོན་དང་། གཞུང་དོན་གཉིས། དང་པོ་ལ་བསྟན་ཡོད་བསྟན་མེད་
ཀྱི་ཁྱད་པར་ཐོགས་བཅས་ཐོགས་མེད་ཀྱི་ཁྱད་པར། དགེ་སོགས་གསུམ་གྱི་ཁྱད་པར།
ཁམས་གསུམ་གྱི་ཁྱད་པར་དཔྱད་པ་སྟེ་བཞི། དང་པོ་ནི། ཁམས་བཅོ་བརྒྱད་ཀྱི་ནང་ནས་
གཟུགས་ཀྱི་ཁམས་གཅིག་པུ་ནི་བསྟན་དུ་ཡོད་པ་ཡིན་ཏེ། འདི་ནི་འདི་ནའོ་ཕ་གི་ནི་ཕ་གི་
ནའོ། །དབྱིབས་འདི་ལྟ་བུའོ། །ཁ་དོག་འདི་ལྟ་བུའོ། །ཞེས་བསྟན་དུ་ཡོད་པའི་ཕྱིར། ལྷག་མ་
བཅུ་བདུན་བསྟན་མེད་ཁོ་ན་ཡིན་ནོ། །དེ་སྐད་དུ་མངོན་པ་ཀུན་ལས་བཏུས་ལས་མིག་གི་
ཡུལ་ནི་བསྟན་དུ་ཡོད་པའོ། །ཞེས་དང་། ཕུང་པོ་ལྔའི་རབ་དབྱེ་ལས། འདི་ནི་འདི་ནའོ། །ཕ་
གི་ནི་ཕ་གི་ནའོ། །ཞེས་བསྟན་དུ་རུང་བ་དེ་ནི་བསྟན་དུ་ཡོད་པའོ། །ཞེས་དང་། མཛོད་
འགྲེལ་ལས། འདི་ནི་འདི་ནའོ། །ཆེ་གེ་མོ་ཞིག་ནའོ། །ཞེས་བསྟན་པར་ནུས་སོ། །ཞེས་
~87-

མཛོད་ཉི་མའི་དཀྱིལ་འཁོར།
གསུངས་སོ། །གོ་བདེ་བར་བསྡུས་ན་མིག་ཕན་ཚུན་གྱི་ཡུལ་དུ་བྱར་རུང་པའི་རབ་ཏུ་ཕྱེ་
པའི་ཁམས་སུ་དམིགས་པ་དེ། བསྟན་ཡོད་ཀྱི་ཁམས་ཀྱི་མཚན་ཉིད་དང་། གཉིས་པ་ནི་
རྟུགས་པས་རབ་ཏུ་ཕྱེ་བའི་ཁམས་སུ་དམིགས་པ་ཐོགས་བཅས་ཀྱི་ཁམས་ཀྱི་མཚན་ཉིད་
དང་། རྟུགས་པ་མེད་པས་རབ་ཏུ་ཕྱེ་བའི་ཁམས་སུ་དམིགས་པ། ཐོགས་མེད་ཀྱི་ཁམས་ཀྱི་
མཚ་ཉིད་ཡིན་ཏེ། རང་འགྲེལ་ལས། ཐོགས་པ་ཞེས་བྱ་བ་ནི་རྟུགས་པའོ། །ཞེས་
གསུངས། ཐོགས་པ་འམ་རྟུགས་པ་ལ་གསུམ་ཏེ་ཡུལ་ལ་ཐོགས་པ། དམིགས་པ་ལ་ཐོགས་
པ། སྒྲིབས་པ་ལ་ཐོགས་པའོ། །དང་པོ་ནི། ཡུལ་ཅན་རྣམས་རང་གི་ཡུལ་ལ་ཐོགས་ནས་
ཡུལ་གཞན་མི་འཛིན་པ་ཡིན་ཏེ། གདགས་པ་ལས། མིག་གང་ཆུ་དང་སྐམ་ལ་ཐོགས་པའི་
མུ་བཞི་ནི། དང་པོ་ཉའི་དང༌། གཉིས་མི་ཕལ་ཆེ་བའི་དང་། གསུམ་པ་ཆུ་སྲིན་བྱིས་པ་
བསོད་ལ་སོགས་པའི་དང་། བཞི་པ་མངལ་ན་གནས་པའི་མིག་ལྟ་བུའོ། །ཞེས་དང་། མཚན་
མོ་དང་ཉིན་མོ་ཐོགས་པའི་མུ་བཞི་ནི། དང་པོ་འུག་པ་ལ་སོགས་པའི་དང་། གསུམ་པ་ཏྲ་ལ་
སོགས་པའི་དང་། གཉིས་པ་དང་། བཞི་པ་སྔར་བཞིན་ནོ། །ཞེས་གསུངས་སོ། །གཉིས་པ་
ནི། སེམས་སེམས་བྱུང་རྣམས་རང་རང་གི་དམིགས་པ་དེ་ལ་ཐོགས་ནས་དེ་ལས་གཞན་ལ་
དམིགས་ནུས་པ་མ་ཡིན་ཏེ། རང་འགྲེལ་ལས། གང་ལས་གང་ཞིག་གི་བྱེད་པ་དེ་ནི་དེའི་
ཡུལ་ཡིན་ལ། གང་ཞིག་སེམས་དང་སེམས་ལས་བྱུང་བ་རྣམས་ཀྱིས་འཛིན་པ་དེ་ནི་
དམིགས་པ་ཡིན་ནོ། །ཞེས་གསུངས་སོ། །གསུམ་པ་ནི། རང་གི་གོ་སར་གཟུགས་ཅན་
གཞན་འབྱུང་བ་ལ་གེགས་བྱེད་པ་སྟེ། དེ་ན་སྐབས་འདིར་ཡང་ཐ་མ་འདིའི་དབང་དུ་བྱས་
ནས་བཤད་དེ། བྱེ་བཤད་ལས། ཁམས་གཟུགས་ཅན་བཅུ་པོ་དེ་དག་ཀྱང་རང་རང་གི་ཡུལ་
དུ་འབྱུང་བ་ལ་གཅིག་ལ་གཅིག་གེགས་བྱེད་པས་སྒྲིབས་ཅིང་གོ་གཅོད་པའི་ཕྱིར་ཐོགས་པ་
དང་བཅས་པརྣམས་སོ། །ཞེས་གསུངས་པའི་ཕྱིར། འོ་ན་འོག་ནས། འདོད་ན་དབང་པོ་མེད་
པ་དང་། རྐང་པ་བཞིས་བསགས་རྡུལ་རྡུལ་རྫས་བརྒྱད་དང་ལྷན་ཅིག་སྐྱེ་བར་གསུངས་པ་
~88~

མཛོད་ཉི་མའི་དཀྱིལ་འཁོར།
དང་། འགལ་ལོ། །ཞེ་ན། མི་འགལ་ཏེ་དེ་ནི་ཚོགས་པ་གཅིག་ཏུ་སྐྱེས་པ་ལ་དགོངས་པའི་
ཕྱིར།འོན་ཀྱང་སྐབས་འདིར་ཡུལ་དང་དམིགས་པའི་ཁྱད་པར་བཞག་ཏུ་ཡོད་དེ། དབང་པོ་
ལྔའི་ཡུལ་གང་ཡིན་པ་དེ་ཡུལ་ཡིན་ལ། སེམས་སེམས་བྱུང་གིས་འཛིན་པ་དེ་ནི། དམིགས་
པ་དང་ཡུལ་གཉིས་ཀ་ཡིན་པའི་ཕྱིར་རོ། །དེ་སྐད་དུ་ཡང་བསྟན་ཡོད་འདི་ནི་གཟུགས་
གཅིག་པུ། ཐོགས་དང་བཅས་པ་ག།ཟུགས་ཅན་བཅུ། ཞེས་གསུངས་སོ། །གསུམ་པ་ནི།
ཁམས་བཅོ་བརྒྱད་ལ་དགེ་མི་དགེ་ལུང་མ་བསྟན་གྱི་ཁྱད་པར་བཞག་ཏུ་ཡོད་དེ། གཟུགས་སྒྲ་
མ་གཏོགས་པའི་ཐོགས་བཅས་གཟུགས་ཅན་གྱི་ཁམས་བརྒྱད་ལ་ལུང་མ་བསྟན་གྱི་ཁྱབ།
ལྷག་མ་ཁམས་བཅུ་ལ་དགེ་མི་དགེལུང་མ་བསྟནགསུམ་ཀ་ཅི་རིགས་པར་ཡོད་པའི་ཕྱིར།
གཟུགས་སྒྲ་ལ་དེ་ལྟར་ཡོད་དེ། ལུས་ངག་གང་རུང་གི་རྣམ་པར་རིག་བྱེད་ཀྱི་བསྡུས་པའི་
གཟུགས་སྒྲ་ལ་ཀུན་སློང་གི་དབང་གིས་དགེ་མི་དགེ་ལུང་མ་བསྟན་གསུམ་གཅིག་རིགས་
པར་ཡོད། རྒྱུད་ཀྱིས་བསྡུས་ཀྱང་རྣམ་པ་རིག་བྱེད་ཀྱི་མ་བསྡུས་པ་དང་། རྒྱུད་ཀྱིས་མ་
བསྡུས་པའི་གཟུགས་སྒྲ་གཉིས་གང་རུང་ལ་ལུང་མ་བསྟ་ན་གྱིས་ཁྱབ་པའི་ཕྱིར། ཐོགས་
མེད་ཀྱི་ཁམས་བརྒྱད་ལའང་དེ་ལྟར་ཡོད་དེ་སེམས་ཀྱི་ཁམས་བདུན་ལ་རང་གི་གྲོགས་
སུ་གྱུར་པའི་མ་ཆགས་པ་དང་། ཆགས་པ་སོགས་གང་རུང་དང་མཚུངས་པར་ལྡན་པའི་
ཆོས་ཁམས་ལ་སོ་སོར་དབང་གིས་དགེ་མི་དགེ་ལུང་མ་བསྟན་ཅི་རིགས་སུ་འགྱུར།
བརྟགས་འགོགས་རྣམས་དོན་དམ་པའི་དགེ་བ། དད་སོགས་དགེ་བའི་ས་མང་རྣམས་ངོ་བོ་
ཉིད་ཀྱི་དགེ་བ་། དེའི་གྲོགས་སེམས་བྱུང་རྣམས་མཚུངས་ལྡན་གྱི་དགེ་བ། དགེ་བའི་རྣམ་
པར་རིག་བྱེད་མ་ཡིན་པ་དང་། དེ་དག་གི་ཐོབ་པ་དང༌། དེ་དག་གི་མཚན་ཉིད་བཞི་ལྟ་བུ་
རྣམས་ཀུན་སློང་གི་དགེ་བ་དེས་མི་དགེ་བ་དང་ལུང་མ་བསྟན་ཡང་སྐབས་སྟོབས་ཀྱིས་
ཤེས་པར་བྱའོ། །དེ་སྐད་དུའང་། ལུང་མ་བསྟན་བརྒྱད་དེ་དག་ཉིད། གཟུགས་སྒྲ་མ་
གཏོགས་གཞན་རྣམ་གསུམ། ཞེས་གསུངས་སོ།།དགེ་སོགས་གསུམ་གྱི་ཁྱད་པར་འོག་ཏུ་
~89~

མཛོད་ཉི་མའི་དཀྱིལ་འཁོར།
འཆད་དོ། །བཞི་པ་ནི། ཁམས་བཅོ་བརྒྱད་ལ་ཁམས་གསུམ་གང་དུ་གཏོགས་པ། དུ་ཡོད་
ཀྱི་ཁྱད་པར་བཞག་ཏུ་ཡོད་དེ། བཅོ་བརྒྱད་པོ་འདོད་ཁམས་སུ་གཏོགས་པ་ཚང་བར་ཡོད་
དེ། འདོད་པའི་ཉོན་མོངས་རྒྱས་སུ་རུང་བའི་ཁམས་བཅོ་བརྒྱད་ཀ་ཡོད་པའི་ཕྱིར། དྲི་རོ་སྣ་
ལྕེའི་རྣམ་ཤེས་ཀྱི་ཁམས་བཞི་མ་གཏོགས་པ་བཅུ་བཞི་ལ་གཟུགས་ཁམས་སུ་གཏོགས་
པ་ཡོད་དེ། གཟུགས་ཀྱི་ཏིང་ངེ་འཛིན་ལ་དམིགས་ནས་ཉོན་མོངས་རྒྱས་སུ་རུང་བའི་
ཁམས་བཅུ་བཞི་ཡོད་པའི་ཕྱིར། དྲི་རོ་གཉིས་ལ་གཟུགས་ཀྱི་སས་བསྡུས་མེད་དེ།
གཟུགས་ཁམས་པ་རྣམས་ཁམས་ཟས་རགས་པ་ལ་འདོད་ཆགས་དང་བྲལ་བའི་ཕྱིར། འོ་
ན་གཟུགས་ཀྱིས་སས་བསྡུས་ཀྱི་རེག་བྱ་ཡང་མེད་པར་ཐལ། ཁམས་ཟས་སུ་གྱུར་པའི་
རེག་བྱ་མེད་པའི་ཕྱིར་ཞེ་ན། མ་ཁྱབ་ཏེ། ཁམས་ཟས་སུ་གྱུར་པའི་རེག་བྱ་ལ་གཟུགས་ཀྱི་
སས་བསྡུས་མེད་ཀྱང་། དབང་པོ་ལ་སོགས་པའི་གཟུགས་ཀྱི་རྟེན་འབྱུང་བ་དང༌། གོས་ཀྱི་
རེག་བྱ་སོགས་གཟུགས་ཁམས་ཀྱི་སས་བསྡུས་པ་ཡོད་པའི་ཕྱིར། གཟུགས་ཁམས་ཀྱི་སས་
བསྡུས་ཀྱི་སྣ་ལྕེའི་རྣམ་ཤེས་ཀྱི་ཁམས་མེད་དེ། གཟུགས་ཁམས་ཀྱི་སས་བསྡུས་ཀྱི་དྲི་རོ་
མེད་པའི་ཕྱིར། ཁམས་ཐ་མ་གསུམ་ལ་གཟུགས་མེད་དུ་གཏོགས་པ་ཡོད་དེ། གཟུགས་
མེད་ཀྱི་ཉོན་མོངས་རྒྱས་སུ་རུང་བའི་ཁམས་ཐ་མ་གསུམ་ཡོད་པའི་ཕྱིར། ཁམས་ལྷག་མ་
རྣམས་ལ་གཟུགས་མེད་དུ་གཏོགས་པ་མེད་དེ། གཟུགས་མེད་ན་གཟུགས་མེད་པས་དེ་ན་
གཟུགས་ཅན་གྱི་ཁམས་བཅུ་མེད། དེ་མེད་པས་དེ་དག་གིས་དམིགས་རྐྱེན་བྱས་པ་ལས་
བྱུང་བའི་རྣམ་ཤེས་ཀྱི་ཁམས་ལྔ་མེད་པའི་ཕྱིར་རོ། །དེ་སྐད་དུཡང་འདོད་ཁམས་གཏོགས་
པ་ཐམས་ཅད་དོ། །གཟུགས་ཀྱི་ལམས་ནི་བཅུ་བཞིའོ། །དྲི་དང་རོ་དང་སྣ་དང་ནི། །ལྕེའི་རྣམ་
ཤེས་ཁམས་མ་གཏོགས། གཟུགས་མེད་གཏོགས་པ་ཡིད་དང་ནི། །ཆོས་དང་ཡིད་ཀྱི་རྣམ་
ཤེས་ཁམས། ཞེས་གསུངས་སོ། །
གཉིས་པ་གཞུང་དོན་ནི། ཁམས་ཀྱི་རྣམ་པའི་རབ་དབྱེ་ལ་དུ་མ་ཡོད་དེ། བསྟན་
~90~

མཛོད་ཉི་མའི་དཀྱིལ་འཁོར།
ཡོད་བསྟན་མེད། ཐོགས་བཅས་ཐོགས་མེད། དགེ་མི་དགེ་ལུང་མ་བསྟན། ཁམས་གསུམ་
གང་དུ་གཏོགས་པ་དུ་ཡོད་སོགས་ཀྱི་ཁྱད་པར་དུ་མ་ཡོད་པའི་ཕྱིར། གཉིས་པ་གྲོགས་ལ་
ལྟོས་པའི་དབྱེ་བ་ནི། དེ་གསུམ་ཟག་བཅས་ཟག་པ་མེད། ཞེས་སོགས་ཀྱི་སྐབས་སུ་ཤྲྰི་
དོན་དང༌། གཞུང་དོན་གཉིས། དང་པོ་ལ་ཟག་བཅས་དང་ཟག་མེད་ཀྱི་ཁྱད་པར། རྟོག་
དཔྱོད་དང་བཅས་མ་པཅས་ཀྱི་ཁྱད་པར། དམིགས་པཅས་དམིགས་མེད་ཀྱི་ཁྱད་པར། ཟིན་
མ་ཟིན་གྱི། འབྱུང་བ་དང་འབྱུང་འགྱུར་གྱི། བསགས་མ་བསགས་ཀྱི། གཅོད་བྱེད་དང་
བཅས་བྱའི་ཁྱད་པར་བཤད་པ་སྟེ་བདུན་ནོ། །དང་པོ་ནི། ཁམས་བཅོ་བརྒྱད་པོ་ལ་ཟག་
བཅས་ཟག་མེད་ཀྱི་ཁྱད་པར་བཞག་ཏུ་ཡོད་དེ། ཁམས་ཐ་མ་གསུམ་ལ་ཟག་བཅས་ཟག་
མེད་གཉིས་ཀའི་ཆ་ཡོད། དང་པོ་བཅོ་ལྔ་མཐའ་གཅིག་ཏུ་ཟག་བཅས་ཁོ་ན་ཡིན་པའི་ཕྱིར།
རྟགས་དང་པོ་གྲུབ་སྟེ། །ལམ་བདེན་དང་འདུས་མ་བྱས་ཀྱི་ཚོགས་པ་ན་ཡོད་པའི་ཁམས་
རྣམས་ཟག་མེད། བདེན་པ་དང་པོ་གཉིས་གང་རུང་དུ་གྱུར་པའི་ཁམས་ཐ་མ་གསུམ་པོ་ཟག་
བཅས་ཡིན་པའི་ཕྱིར། རྩ་རྟགས་གཉིས་པ་གྲུབ་སྟེ། དེ་རྣམས་བསྒོམ་སྤང་ཁོ་ན་ཡིན་པའི་
ཕྱིར་དང༌། དེ་རྣམས་ལ་དམིགས་ནས་ཟག་པ་རྣམས་ཀུན་ཏུ་རྒྱས་པར་འགྱུར་པའི་ཕྱིར་
རོ། ། དེ་སྐད་དུ་ཡང་། ལྷག་མ་རྣམས་ནི་ཟག་བཅས་སོ། །ཞེས་གསུངས་སོ། །གཉིས་པ་ནི།
ཁམས་བཅོ་བརྒྱད་པོ་ལ་རྟོག་བཅས་དཔྱོད་བཅས་སོགས་ཀྱི་ཁྱད་པར་བཞག་ཏུ་ཡོད་དེ།
མིག་གི་རྣམ་པར་ཤེས་པ་སོགས་རྣམ་ཤེས་ཀྱི་ཁམས་དང་པོ་ལྔ་ནི། མཐའ་གཅིག་ཏུ་རང་
གི་གྲོགས་སུ་གྱུར་པའི་རྟོག་དཔྱོད་དང་བཅས་པ་ཡིན། ཁམས་ཐ་མ་གསུམ་ལ། རྟོག་
བཅས། དཔྱོད་བཅས། རྟོག་དཔྱོད་གཉིས་གང་རུང་མེད་པ་སྟེ། གསུམ་ཀའི་ཆ་ཡོད། དེ་
དག་གི་ལྷག་མའི་ཁམས་རྣམས་ནི་དེ་གསུམ་གང་རུང་མ་ཡིན་པ་ཡིན་པའི་ཕྱིར། རྟགས་དང་
པོ་གྲུབ་སྟེ། དེ་ལྔ་གང་རུང་ཡིན་ན་ཁ་ཕྱིར་བལྟས་ཀྱི་རྣམ་ཤེས་ཡིན་དགོས་པའི་ཕྱིར་དང་།
རང་གི་གྲོགས་སུ་གྱུར་པའི་རྩིང་ཞིབ་གང་རུང་གི་རྣམ་པ་ཅན་གྱི་བློ་ཡོད་པས་ཁྱབ་པའི་
~91~

མཛོད་ཉི་མའི་དཀྱིལ་འཁོར།
ཕྱིར་ཏེ། ནི་ཞེས་པའི་ངེས་བཟུང་གི་སྒྲ་མི་ལྡན་རྣམ་གཅོད་ཀྱི་ངེས་བཟུང་ཡིན་པའི་ཕྱིར།
དེ་སྐད་དུ་ཡང་རང་འགྲེལ་ལས། ནི་ཞེས་བྱ་བ་ནི་ངེས་པར་བཟུང་བའི་དོན་ཏེ། ཞེས་དང་།
རྒྱལ་སྲས་མར་ནི། ཞེས་བྱ་བའི་སྒྲ་ནི་རྟོག་པ་དང་དཔྱོད་པ་དང་བཅམ་པ་ཁོ་ནའོ། །ཞེས་
གསུངས་པའི་ཕྱིར། དེས་ན་རྣམ་པར་ཤེས་པའི་ཁམས་ལྔ་པོ། རྟོག་དང་དཔྱོད་དང་བཅས་
ཁོ་ན། ཞེས་འདོན་པར་བྱའོ། །ཞེས་རྗེ་ཐམས་ཅད་མཁྱེན་པ་བསྟན་པའི་ཉི་མའི་ཞལ་སྔ་ནས་
གསུངས་པ་ལྟར་རིགས་སོ། །རྩ་རྟགས་གཉིས་པ་གྲུབ་སྟེ། འདོད་ཁམས་དང་། བསམ་
གཏན་དང་པོའི་དངོས་གཞི་སྙོམས་འཇུག་ཙམ་པོ་པའི་ཡིད་ཁམས་དང་། ཡིད་ཀྱི་རྣམ་པར་
ཤེས་པའི་ཁམས་ཏེ་གཉིས་དང༌། རྟོག་དཔྱོད་གང་རུང་ལས་གཞན་པའི་ཆོས་ཀྱི་ཁམས་
མཚུངས་ལྡན་རྣམས་ནི་རང་གི་གྲོགས་སུ་གྱུར་པའི་རྟོག་དཔྱོད་གཉིས་གང་རུང་ངེས་པར་
ཡོད་པས་ཁྱབ་པས། རྟོག་དཔྱོད་དང་བཅས་པ་གཉིས་ཀ་ཡིན། འདོད་པ་དང་བསམ་གཏན་
དང་པོའི་དངོས་གཞི་སྙོམས་འཇུག་ཙམ་པོ་པའི་རྟོག་པ་དང་། བསམ་གཏན་དང་པོའི་
དངོས་གཞི་ཁྱད་པར་ཅན་གྱི་ཡིད་ཁམས་ལ་སོགས་པ་དེ་དག་ནི་རྟོག་པ་ལ་རྟོག་པ་གཉིསས་པ་
གྲོགས་སུ་མེད་པས། རང་གི་གྲོགས་སུ་གྱུར་པའི་དཔྱོད་པ་དང་ངེས་པར་ལྡན་པས་ཁྱབ། །
དེས་ན་དེ་དག་རྟོག་པ་མེད་པ་ལ་དཔྱོད་པ་དང་བཅས་པ་ཁོ་ན་ཡིན། །བསམ་གཏན་དང་པོའི་
དངོས་གཞི་ཁྱད་པར་ཅན་གྱི་དཔྱོད་པ་དང་བསམ་གཏན་གཉིས་པ་ཡན་ཆད་ཀྱི་ཡིད་ལ་
སོགས་པ་དང་ཆོས་ཀྱི་ཁམས་མཚུངས་ལྡན་མ་ཡིན་པ་རྣམས་ནི་རིམ་པ་ལྟར་དཔྱོད་པ་
ལ་དཔྱོད་པ་གཉིས་པ་གྲོགས་སུ་མེད་ཅིང་། གཉིས་པ་ཡན་ཆད་རྟོག་དཔྱོད་གཉིས་ཀ་
སྤངས་པ་ཡིན་ལ། མཚུངས་ལྡན་མིན་པ་དག་ནི་རྟོག་དཔྱོད་གང་རུང་དང་མི་ལྡན་པས་
དེས་ན་དེ་དག་རྟོག་དཔྱོད་གཉིས་ཀ་མེད་པ་ཡིན་པའི་ཕྱིར། ཁོ་ན་རེ། བསམ་གཏན་དང་
པོའི་དངོས་གཞི་ཁྱད་པར་ཅན་ཆོས་ཅན། དཔྱོད་པ་མེད་ལ་རྟོག་པ་དང་བཅས་པར་ཐལ།
ཁྱོད་དཔྱོད་པ་དང་མཚུངས་པར་ལྡན། དཔྱོད་པ་ལ་དཔྱོད་པ་གཉིས་པ་གྲོགས་སུ་མེད།
~92~

མཛོད་ཉི་མའི་དཀྱིལ་འཁོར།
བསམ་གཏན་དང་པོ་མན་ཆད་ཀྱི་དཔྱོད་པ་ནི་རྟོག་པ་དང་མཚུངས་པར་ལྡན་པའི་ཁྱབ་པས་
ཕྱིར། ཞེ་ན། སྐྱོན་མེད་དེ་མདོ་ལས་རྟོག་བཅས་དཔྱོད་བཅས་སོགས་གསུམ་དང་ཏིང་ངེ་
འཛིན་གསུམ་གསུངས་པ་དང་རྗེས་སུ་མཐུན་པར། ཐ་མ་གསུམ་ནི་རྣམ་པ་གསུམ་མོ། །ཞེས་
གསུངས་པ་ཙམ་ཡིན་པའི་ཕྱིར། རྩ་རྟགས་གསུམ་པ་གྲུབ་སྟེ། མིག་ལ་སོགས་པའི་
གཟུགས་ཅན་བཅུ་ནི་མཚུངས་ལྡན་མ་ཡིན་པའི་ཕྱིར། །དེ་སྐད་དུ་ཡང་རྟོག་དང་དཔྱོད་དང་
བཅས་པ་ནི། རྣམ་པར་ཤེས་པའི་ཁམས་ལྔ་ཡིན། ཐ་མ་གསུམ་ནི་རྣམ་གསུམ་མོ། །ལྷག་མ་
རྣམས་ནི་གཉིས་ཀ་སྤངས། ཞེས་གསུངས་སོ། །ཁོ་ན་རེ། དབང་པོའི་རྣམ་པར་ཤེས་པ་ལྔ་
པོ་ཆོས་ཅན།རྟོག་བཅས་མ་ཡིན་པར་ཐལ། །རྟོག་མེད་ཀྱི་ཤེས་པ་ཡིན་པའི་ཕྱིར་ཏེ། དབང་
ཤེས་ཡིན་པའི་ཕྱིར། ཁྱབ་སྟེ། མདོ་ལས་མིག་གི་རྣམ་པར་ཤེས་པས་སྔོན་པོ་ཤེས་ཀྱི་སྔོན་
པོའོ་སྙམ་དུ་ནི་མ་ཡིན་ནོ། །ཞེས་གསུངས་པའི་ཕྱིར། ཞེ་ན། སྐྱོན་མེད་དེ། སྤྱིར་རྟོག་པ་ལ་
ངོ་བོ་ཉིད་ཀྱི་རྟོག་པ། ངེས་པར་རྟོག་པ། རྗེས་དྲན་གྱི་རྟོག་པ་གསུམ་ཡོད་པ་ལས་དབང་
ཤེས་ཡིན་ན་ཕྱི་མ་གཉིས་གང་རུང་མིན་པས་ཁྱབ་པ་ལ་དགོངས་ནས་མདོ་ལས་དབང་
ཤེས་ལ་རྟོག་བྲལ་གྱིས་ཁྱབ་པར་གསུང་འདིར་དང་པོའི་དབང་དུ་བྱས་ནས་དེ་དག་རྟོག་
བཅས་སུ་བཤད་པའི་ཕྱིར། ༈ །གསུམ་པ་ནི། ཁམས་བཅོ་བརྒྱད་ལ་དམིགས་བཅས་
དམིགས་མེད་ཀྱི་ཁྱད་པར་བཞག་ཏུ་ཡོད་དེ། སེམས་ཀྱི་ཁམས་བདུན་དང་། ཆོས་ཁམས་
ཀྱི་ཕྱེད་སེམས་བྱུང་རྣམས་དམིགས་བཅས་ཁོ་ན་ཡིན། དེ་དག་གི་ལྷག་མ་རྣམས་དམིགས་
མེད་ཡིན་པའི་ཕྱིར། རྟགས་དང་པོ་གྲུབ་སྟེ། དེ་དག་གིས་རང་རང་གི་ཡུལ་ལ་དམིགས་
ནས་འཛིན་པར་བྱེད་པའི་ཕྱིར། རྩ་རྟགས་གཉིས་པ་གྲུབ་སྟེ། ལྷག་མ་རྣམས་མཚུངས་ལྡན་
མ་ཡིན་པས་དམིགས་པ་མེད་པའི་ཕྱིར། དེ་སྐད་དུ་ཡང་། དམིགས་བཅས་སེམས་ཀྱི་
ཁམས་བདུན་ནོ། །ཆོས་ཀྱི་ཕྱེད་ཀྱང་། ཞེས་གསུངས། བཞི་པ་ནི། ཁམས་བཅོ་བརྒྱད་པོ་
ལ་ཟིན་མ་ཟིན། དེ་གཉིས་ཡིན་པ་དུ་ཡོད་ཀྱི་ཁྱད་པར་བཞག་ཏུ་ཡོད་དེ། དམིགས་བཅས་
~93~

མཛད་ཉི་མའི་དཀྱིལ་འཁོར།
སུ་བཤད་པ་ཕྱེད་དང་བརྒྱད། ཆོས་ཁམས་ཀྱི་ཕྱེད་དང་བཅས་པ་སྟེ། ཐོགས་མེད་ཀྱི་
ཁམས་བརྒྱད་པོ་དང༌། སྐྲ་སྟེ་དགུ་ནི་ཨ་ཟིན་པའི་ཁམས་ཡིན། མིག་སོགས་དབང་པོ་
གཟུགས་ཅན་ལྔ་ནི་ཟིན་པ་ཁོ་ན་ཡིན། གཟུགས་དྲི་རོ་རེག་བྱ་བཞི་པོ་རྣམས་ནི་ཟིན་མ་
ཟིན་གཉིས་ཀ་ཡིན་པའི་ཕྱིར་རོ། །རྟགས་དང་པོ་གྲུབ་སྟེ། དགུ་པོ་དེ་དབང་པོའི་ཚོགས་པ་
ན་མེད་པས་ཕན་གནོད་བྱ་བར་མི་ནུས་པའི་ཕྱིར། རྟགས་གཉིས་པ་གྲུབ་སྟེ། ལྔ་པོ་དེ་ཚོར་
པའི་རྟེན་དུ་རུང་བའི་དབང་པོའི་ཚོགས་པ་ན་ཡོད་ཅིང༌། ཕན་གནོད་བྱ་བར་ནུས་པའི་ཕྱིར།
རྟགས་གསུམ་པ་གྲུབ་སྟེ། བཞི་པོ་སྟེ་ད་ལྟར་བའི་དབང་པོ་དང་ལྷན་ཅིག་པ་དག་ཟིན་པ་
ཡིན། ད་ལྟར་བ་ཡིན་ཀྱང་དབང་པོ་དང་ལྷན་ཅིག་དུ་མེད་པ་དག་མ་ཟིན་པའི་ཕྱིར། དཔེར་
ན་སྐྲ་སྤུ་སེན་མོ་ཁྲག་ལ་སོགས་པ་བཞིན་ནོ། །ཁྱབ་པ་རྣམས་ཡོད་དེ། འདིར་ཟིན་མ་ཟིན་
གྱི་དོན་དབང་པོ་གཟུགས་ཅན་ལ་ཕན་གནོད་བྱས་པས་ཚོར་བ་བདེ་སྡུག་བསྐྱེད་པའི་
བདག་རྐྱེན་བྱེད་པ་ཟིན་པའི་དོན་དང༌། དེ་ལྟར་མི་བྱེད་པ་མ་ཟིན་པའི་དོན་ཡིན་པའི་ཕྱིར་
རོ། །སློབ་དཔོན་གང་སྤེལ་གྱིས། ཟིན་པ་ནི་ལུས་སུ་གཏོགས་པ་རྣམས་ཏེ་ཕན་ཚུན་མཐུན་
པར་བྱེད་པའི་ཕྱིར་སེམས་དང༌། སེམས་ལས་བྱུང་བ་དག་གི་རྟེན་གྱི་དངོས་པོར་ཉེ་བར་
བཟུང་བའི་ཕྱིར་རོ། །ཞེས་དང་། མངོན་པ་ཀུན་བཏུས་ལས་ཀྱང་། ཚོར་བ་འབྱུང་བའི་
གནས་ཀྱི་གཟུགས་ནི་ཟིན་པར་ལྟའོ། །ཅེས་དང༌། དེའི་འགྲེལ་པར། གཟུགས་གང་ལ་
བརྟེན་ནས་ཚོར་བ་འབྱུང་བ་ཞེས་བྱ་པ་ནི་ཟིན་པ་ཞེས་བྱའོ། །ཞེས་དང༌། བསྟན་བཅོས་
ལས་བདག་གི་ལུས་སུ་རྟོགས་པའོ། །ཞེས་སོགས་འབྱུང་བའི་ཕྱིར། དེས་ན་འདས་མ་
འོངས་ཀྱི་མིག་སོགས་དབང་པོ་ལྔ་མ་ཟིན་པ་ཡིན་ནོ། །ཞེས་བཤད་པ་ནི་བྱེ་བྲག་སྨྲ་བའི་
རྟོག་པ་ཏགས་ཡིན་པས་ཁས་མི་བླང་ངོ༌། །དེ་སྐད་དུ་འང་མ་ཟིན་དགུ། བརྒྱད་པོ་དེ་དག་
རྣམས་དང་སྒྲ། དགུ་པོ་གཞན་ནི་རྣམ་པ་གཉིས། ཞེས་གསུངས་སོ། །ལྔ་པ་ནི། ཁམས་བཅོ་
བརྒྱད་ལ་འབྱུང་བ་དང་འབྱུང་འགྱུར་གྱི་ཁྱད་པར་བཞག་ཏུ་ཡོད་དེ། རེག་བྱ་ལ་གཉིས་ཀའི་
~94~

མཛོད་ཉི་མའི་དཀྱིལ་འཁོར།
ཆ་ཡོད། །ལྷག་མ་གཟུགས་ཅན་གྱི་ཁམས་དགུ་དང་། ཆོས་ཁམས་ཀྱི་ཕྱོགས་གཅིག་རྣམ་
པར་རིག་བྱེད་མ་ཡིན་པའི་གཟུགས་ཀྱང་འབྱུང་འགྱུར་དུ་བཤད། སེམས་ཀྱི་ཁམས་
བདུན། རྣམ་པར་རིག་བྱེད་མ་ཡིན་པའི་གཟུགས་མ་གཏོགས་པའི་ཆོས་ཁམས་རྣམས་དེ་
གཉིས་ཀ་མིན་པའི་ཕྱིར། རྟགས་དང་པོ་གྲུབ་སྟེ། ས་སོགམ་བཞི་ལ་འབྱུང་བས་ཁྱབ།
འཇམ་པའི་རེག་བྱ་སོགས་བདུན་དང༌། མིག་སོགས་གཟུགས་ཅན་དགུ་པོ་གང་རུང་ལ་
འབྱུང་འགྱུར་གྱིས་ཁྱབ་བའི་ཕྱིར། རྣམ་པར་རིག་བྱེད་མ་ཡིན་བའི་གཟུགས་འབྱུང་འགྱུར་
དུ་བཤད་དེ། འབྱུང་བ་ཆེ་རྣམས་རྒྱུར་བྱས་པ། དེ་ནི་རྣམ་རིག་བྱེད་མིན་བརྗོད། ཞེས་
འབྲས་གཟུགས་སུ་བཤད་པའི་ཕྱིར། རྩ་རྟགས་གསུམ་པ་གྲུབ་སྟེ། དེ་རྣམས་གང་རུང་ལ་
གཟུགས་ཅན་མ་ཡིན་པས་ཁྱབ་པའི་ཕྱིར། གཞུང་འདི་བཀོད་པ་ལ་དགོས་པ་ཡོད་དེ།
བཙུན་པ་སངས་རྒྱས་ལྷའི་འདོད་པ་ངན་པ་དགག་པའི་ཆེད་ཡིན་པའི་ཕྱིར། དེའི་འདོད་པ་
ངན་པ་ཇི་ལྟ་བུ་སྙམ་ན། དེ་ན་རེ། གཟུགས་ཅན་གྱི་སྐྱེ་མཆེད་བཅུ་འབྱུང་པ་ཁོ་ན་ཡིན་ཏེ།
ལག་པ་རྟེམ་པའི་མདོ་ལས། མིག་གི་ཤའི་གོང་བུ་སྲ་བ་དང་མཁྲེང་པར་གྱུར་པ་གང་ཡིན་
པ། ཞེས་དང་མཇལ་དུ་འཇུག་པ་ལས་མི་འདི་ནི་ཁམས་དྲུག་པའོ། །ཞེས་གསུངས་པའི་
ཕྱིར། ཞེས་ཟེར་རོ། །དེ་མི་འཐད་དེ། བསྒྲུབ་བྱེད་མི་འཐད། གནོད་བྱེད་ཡོད་པའི་ཕྱིར།
བསྒྲུབ་བྱེད་མི་འཐད་དེ། ལུང་དང་པོ་ནི་དབང་པོ་དང་ཚོགས་པའི་དབང་རྟེན་ལ་དགོངས་
པའི་ཕྱིར་དང༌། ལུང་གཉིས་པ་ནི། སེམས་ཅན་གྱི་རྫས་ཀྱི་གཞི་བསྟན་པའི་ཕྱིར་དུ་
གསུངས་པ་ཙམ་ཡིན་པའི་ཕྱིར། དེ་ལྟ་མ་ཡིན་ན། སེམས་བྱུང་མེད་པར་ཐལ་བ་དང་། རྣམ་
ཤེས་ཉིད་ཀྱང་སེམས་བྱུང་དུ་དམིགས་པའི་ཕྱིར་ཏེ་མདོ་ལས་འདུ་ཤེས་དང་སེམས་དཔའི་
ཆོས་ནི་སེམས་ལས་བྱུང་བ་སེམས་ལ་བརྟེན་པའོ། །ཞེས་དང་། སེམས་འདོད་ཆགས་དང་
བཅས་པ། ཞེས་གསུངས་པའི་ཕྱིར། གནོད་བྱེད་ཡོད་དེ། ལུང་བར་མའི་མདོ་ལས། འབྱུང་
བ་ནི་བཞི་ཉིད་དང་སྲ་བ་ལ་སོགས་པ་ངེས་པར་བཟུང་ལ། །ཞེས་གསུངས་པ་གང་ཞིག །སྲ་
~95~

མཛོད་ཉི་མའི་དཀྱིལ་འཁོར།
པ་སོགས་བཞི་གང་རུང་ལ་རེག་བྱས་ཁྱབ། མིག་ལ་སོགས་པས་སྲ་པ་སོགས་མི་འཛིན།
ལུས་ཀྱི་དབང་པོས་ཁ་དོག་དང་དབྱིབས་སོགས་མི་འཛིན་པའི་ཕྱིར་དང་། ཡང་མདོ་ལས།
དགེ་སློང་རེག་བྱ་ནི་ཕྱིའི་སྐྱེ་མཆེད་ཡིན་ཏེ་འབྱུང་བ་ཆེན་པོ་བཞི་དག་དང་འབྱུང་བ་ཆེན་པོ་
བཞི་དག་རྒྱུར་བྱས་པ། །ཞེས་དང་། དགེ་སློང་མིག་ནི་ནང་གི་སྐྱེ་མཆེད་ཡིན་ཏེ། འབྱུང་བ་
ཆེན་པོ་བཞི་དག་རྒྱུར་བྱས་པར་རོ། །ཞེས་དང༌། གཟུགས་ནི་ཕྱིའི་སྐྱེ་མཆེད་ཡིན་ཏེ།
འབྱུང་བ་ཆེན་པོ་པཞི་དག་རྒྱུར་བྱས་པ། ཞེས་གསུངས་པའི་ཕྱིར་ཏེ། དེ་སྐད་དུ་འང་རེག་
བྱ་རྣམ་པ་གཉིས་ཡིན་ཏེ། ལྷག་མ་གཟུགས་ཅན་དགུ་པོ་ནི། འབྱུང་འགྱུར་ཆོས་ཁམས་
ཕྱོགས་གཅིག་ཀྱང་། ཞེས་གསུངས་སོ། །དྲུག་པ་ནི། ཁམས་བཅོ་བརྒྱད་ལ་བསགས་མ་
བསགས་ཀྱི་ཁྱད་པར་བཞག་ཏུ་ཡོད་དེ། གཟུགས་ཅན་གྱི་ཁམས་བཅུ་ནི་བསགས་པ་ཡིན།
ལྷག་མ་བརྒྱད་མ་བསགས་པ་ཡིན་པའི་ཕྱིར། རྟགས་དང་པོ་གྲུབ་སྟེ། དེ་རྣམས་གང་རུང་
ལ་རྡུལ་དུ་གྲུབ་པས་ཁྱབ་པའི་ཕྱིར། །རྟགས་གཉིས་པ་གྲུབ་སྟེ། དེ་རྣམས་གང་རུང་ལ་བེམ་
པོ་མ་ཡིན་པས་ཁྱབ་པའི་ཕྱིར། དེ་སྐད་དུའང་གཟུགས་ཅན་བཅུ་ནི་བསགས་པའོ། །ཞེས་
གསུངས་སོ། །བདུན་པ་ནི། ཁམས་བཅོ་བརྒྱད་ལ་གཅོད་བྱེད་དང་བཅད་བྱའི་ཁྱད་པར་
བཞག་ཏུ་ཡོད་དེ། ཕྱི་རོལ་གྱི་ཁམས་གཟུགས་དྲི་རོ་རེག་བྱ་བཞི་པོ་དེ་གཅོད་བྱེད་སྟ་རེ་ལྟ་
བུ་དང་བཅད་བྱ་ཤིང་ལྟ་བུ་གཉིས་ཀ་ཡིན། དབང་པོའི་ཁམས་རྣམས་ནི་འོད་ལྟར་དྭངས་པས་
གཅོད་བྱེད་དང་བཙད་བྱ་གང་ཡང་མ་ཡིན་སྒྲ་ཕལ་ཆེར་ལ་རྒྱུན་མེད་ཅིང་། སེམས་ཀྱི་
ཁམས་བདུན་ཡང་གཅོད་བྱེད་དང་བཅད་བྱ་གཉིས་མ་ཡིན་པའི་ཕྱིར། །འོན་ཀྱང་བཅད་
པའི་རྣ་བའི་རྩེ་མོས་རེག་བྱ་མི་འཛིན། དེ་དག་འཕྱར་བ་ན་འཛིན་པ་ནི་དབང་པོ་ཅན་གྱི་
ལུས་དང་འབྲེལ་བས་རྒྱས་བྱུང་གི་དབང་པོ་སླར་སྐྱེས་པ་ཡིན་ལ། རྨིད་པ་ལ་སོགས་པའི་
མཇུག་མ་བཅད་པ་འགུལ་བའང་། སེམས་ཅན་དུ་མ་གཏོགས་པའི་རྩ་སྦུབས་ཀྱི་རླུང་མ་ཐོན་
པས་རླུང་གིས་ཡིན་གྱིས། དབང་པོ་དང་སེམས་པས་ཡིན་ནོ་གསུངས། བསྲེག་བྱ་དང་
~96.~

མཛོད་ཉི་མའི་དཀྱིལ་འཁོར།
གཞལ་བྱ་ལ་མི་མཐུན་པར་སྨྲ་བ་ཡོད་དེ། ཁ་ཅིག་ན་རེ། ཕྱི་རོལ་གྱི་ཁམས་བཞི་པོ་དེ་
བསྲེག་བྱེད་མེ་ལྟ་བུ་དང་བསྲེག་བྱ་བུད་ཤིང་ལྟ་བུ་གཉིས་ཀ་ཡིན་ཟེར། ཁ་ཅིག་ན་རེ། མེ་
ཁོ་ན་བསྲེག་བྱེད་དང་ལྕིད་ཁོ་ན་གཞལ་བྱ་ཡིན་པས་བསྲེག་བྱེད་དང་གཞལ་པྱ་ལ་རེག་
བྱའི་སྐྱེ་མཆེད་ཀྱིས་ཁྱབ་བོ། ། ཞེས་ཤེས་པར་བྱ་བའི་ཕྱིར། དེ་སྐད་དུ་ཡང་གཅོད་བྱེད་
བཅད་པར་བྱ་བ་ནི། ཕྱི་རོལ་གྱི་ནི་ཁམས་བཞི་ཡིན། དེ་བཞིན་བསྲེག་བྱ་མཇལ་བྱེད་
པའོ། །བསྲེག་དང་གཞལ་ལ་མི་མཐུན་སྨྲ། ཞེས་གསུངས་སོ། །གཉིས་པ་གཞུང་དོན་ནི།
གྲོགས་ལ་བལྟོས་པའི་རྣམ་པའི་རབ་དབྱེ་དུ་མ་ཡོད་དེ། ཟག་བཅས་ཟག་མེད་སོགས་དུ་མ་
ཡོད་པའི་ཕྱིར། ༈ ། གསུམ་པ་རྒྱུ་འབྲས་ལ་བལྟོས་པའི་རབ་དབྱེ་ནི། རྣམ་པར་སྨིན་ལས་
སྐྱེས་པ་དང༌། ཞེས་སོགས་ཏེ་འདིར་སྤྱི་དོན་དང་། གཞུང་དོན་གཉིས། དང་པོ་ལ་འབྱུང་བ་
གསུམ་གྱི་ཁྱད་པར། རྟག་རྫས་ཡིན་མ་ཡིན་གྱི་ཁྱད་པར། ཐོབ་པའི་ཁྱད་པར་ལ་དཔྱད་པ་
དང་གསུམ། དང་པོ་ནི་ཁམས་བཅོ་བརྒྱད་པོ་ལ་རྣམ་སྨིན་ལས་བྱུང་བ་རྒྱས་བྱུང༌།
མཐུན་ལས་བྱུང་བ་དུ་ཡོད་ཀྱི་ཁྱད་པར་བཞག་ཏུ་ཡོད་དེ། མིག་སོགས་ནང་གི་ཁམས་
དབང་པོ་གཟུགས་ཅན་ལྔ་ནི། རྣམ་སྨིན་ལས་སྐྱེས་པ་དང་རྒྱས་བྱུང་གཉིས་ཀ་ཡིན། །སྒྲ་ནི་
ཕྱི་མ་གཉིས་ཡིན་གྱི་རྣམ་སྨིན་སྐྱེས་མ་ཡིན། སེམས་ཀྱི་ཁམས་བདུན་དང་ཆོས་ཁམས་ཏེ།
ཐོགས་མེད་ཀྱི་ཁམས་བརྒྱད་ནི་རྒྱུ་མཐུན་ལས་བྱུང་བ་དང་རྣམ་སྨིན་སྐྱེ་གཉིས་ཀ་ཡིན།
ལྷག་མ་གཟུགས་དྲི་རོ་རེག་བྱ་བཞི་ལས་བྱུང་བ་གསུམ་ཀའི་ཆ་ཡོད་པའི་ཕྱིར། རྟགས་དང་
པོ་གྲུབ་སྟེ། དེ་ལྔ་གང་རུང་ལ་རང་གི་རྒྱུ་མི་དགེ་བ་དང༌། དགེ་བ་ཟག་བཅས་གང་རུང་གི་
འབྲས་བུ་ཡིན་པས་ཁྱབ་པའི་ཕྱིར་དང༌། ལུས་རྒྱས་པའི་རྒྱུ་བཞི་གང་རུང་ལ་བྱུང་བས་
ཁྱབ་པའི་ཕྱིར། དང་པོ་གྲུབ་སྟེ། མཐོ་རིས་ཀྱི་དབང་པོ་གཟུགས་ཅན་ཡིན་ན་རང་གི་རྒྱུར་
གྱུར་པའི་དགེ་བའི་རྣམ་སྨིན་ཡིན་པས་ཁྱབ། ངན་སོང་བའི་དབང་པོ་གཟུགས་ཅན་ཡིན་ན་
མི་དགེ་བའི་རྣམ་སྨིན་ཡིན་པས་ཁྱབ་པའི་ཕྱིར། །ལུས་རྒྱས་པའི་རྒྱུ་ལ་བཞི་ཡོད་དེ། །ཁ་
~97~

མཛོད་ཉི་མའི་དཀྱིལ་འཁོར།
ཟས་སྐུ་མཉེ་དང་དྲིལ་ཕྱིས་སོགས་ལེགས་པར་བྱ་བ་གཉིད། ཏིང་ངེ་འཛིན་ཏེ་བཞི་ཡིན་
པའི་ཕྱིར། ཁ་ཅིག་ན་རེ། ཚངས་སྤྱོད་དང་ལྔ་ལུས་རྒྱས་པའི་རྒྱུ་ཡིན་ནོ་ཟེར་རོ། །སློབ་
དཔོན་ན་རེ། ཚངས་སྤྱོད་ཀྱིས་ལུས་རྒྱས་པ་ལ་མི་གནོད་པ་ཙམ་ཡིན་གྱི། ལུས་རྒྱས་པའི་
རྒྱུ་མ་ཡིན་པར་བཞེད་དེ། རང་འགྲེལ་ལས། དེ་ནི་མི་གནོད་པ་ཙམ་དུ་ཟད་ཀྱིས། རྒྱས་པ་
ནི་མ་ཡིན་ནོ། །ཞེས་གསུངས་པའི་ཕྱིར། གལ་ཏེ། ཁོ་ན་རེ། ནང་གི་དབང་པོ་གཟུགས་ཅན་
ལྔ་བྱུང་བ་གཉིས། ཁོ་ནར་མི་རིགས་ཏེ། འདི་ལ་རྒྱུ་མཐུན་ལས་བྱུང་པ་ཡོད་པའི་ཕྱིར་ཏེ།
སྐད་ཅིག་མ་སྟེ། ཞེས་པའི་རང་འགྲེལ་ལས། སྡུག་བསྔལ་ལ་ཆོས་ཤེས་པའི་བཟོད་པའི་
ཚོགས་པ་སྐད་ཅིག་མ་དང་པོ་མ་གཏོགས་པའི་འདུས་བྱས་གཞན་ནི་རྒྱུ་མཐུན་པ་ལས་མ་
བྱུང་བ་འགའ་ཡང་མེད་དོ། །ཞེས་གསུངས་པའི་ཕྱིར། ཞེ་ན། རྩ་ཁྱབ་མེད་དེ། རྣམ་སྨིན་
སྐྱེས་དང་རྒྱས་འབྱུང་གི་དབང་པོ་གཟུགས་ཅན་རྣམས་རང་རང་གི་རིགས་འདྲ་སྔ་མ་ལས་
ཕྱི་མ་འབྱུང་བའི་རྒྱུ་མཐུན་ལས་བྱུང་བ་ཡོད་པའི་ཕྱིར། འོན་ཀྱང་དེ་རྣམས་ལ་བྱུང་བ་དང་པོ་
གཉིས་བཞག །རྒྱུ་མཐུན་ལ་བྱུང་བ་དངོས་སུ་མ་གསུངས་པའི་རྒྱུ་མཚན་ཡོད་དེ། རྣམ་སྨིན་
སྐྱེས་དང་རྒྱས་འབྱུང་གང་རུང་ལས་གཞན་པའི་རྒྱུ་མཐུན་ལས་བྱུང་བ་དེ་ལྔ་ལ་མེད་པ་ལ་
དགོངས་པའི་ཕྱིར་ཏེ། སྒྲ་ལ་རྣམ་སྨིན་སྐྱེས་མ་ཡིན་པས་ཁྱབ་སྟེ། མ་ཟིན་པའི་འབྱུང་བ་
ལས་གྱུར་པའི་སྒྲ་ཡིན་ན་སྐྱེས་བུའི་རྒྱུད་ཀྱིས་མ་བསྡུས་པས་ཁྱབ་ཟིན་པའི་འབྱུང་བ་ལས་
གྱུར་པའི་སྒྲ་ནི་འདོད་དགུར་འབྱུང་བའི་ཕྱིར། འོ་ན་གདགས་པའི་བསྟན་བཅོས་ལས། དེ་
བཞིན་གཤེགས་པའི་གསུངས་སྒྲ་གདངས་ཀྱི་མཚན། གང་གིས་ཐོབ་པར་འགྱུར་པ་མཉན་
པར་གྱི། ཚིག་རྩུབ་དང་ནི་རྐྱལ་པ་རྣམ་སྤངས་པས། དེ་བཞིན་གཤེགས་པའི་མཚན་ནི་ཐོབ་
པར་འགྱུར། ཞེས་བདག་ཅག་གི་སྟོན་པའི་གསུང་རྣམ་སྨིན་སྐྱེས་སུ་གསུངས་པ་དང་། ལུང་
ཕྲན་ཚེགས་ལས། ཚེ་དང་ལྡན་པ་སྙམ་པ་བཟང་ལྡན་གྱི་ང་རོ་སྙན་པའང་སྔོན་སངས་རྒྱས་
འཁོར་བ་འཇིག་གི་མཆོད་རྟེན་ལ་དྲིལ་བུ་ཕུལ་བ་དང༌། ཁུ་བྱུག་དུ་སྐྱེས་པ་ན་སངས་རྒྱས་
~98~

མཛོད་ཉི་མའི་དཀྱིལ་འཁོར།
འོད་བསྲུང་ལ་སེམས་དད་པས་སྐད་སྙམ་པ་ཕྱུང་སྟེ། སྐོར་བ་བྱས་པའི་རྣམ་སྨིན་ལས་བྱུང་
བར་བཤད་པ་དང་འགལ་ལོ། །ཞེ་ན། འདིའི་ལན་ལ་ཉི་འོག་པ་ན་རེ། ལས་དེ་ལས་རྣམ་སྨིན་
གྱི་བདག་ཉིད་ཀྱི་འབྱུང་པ་དག་འགྲུབ་དེ་ལ་བརྟེན་ནས་གསུང་ཚངས་པའི་དབྱངས་ལྟར་སྙན་
པར་འབྱུང་བས་བརྒྱུད་གསུམ་པ་ཡིན་ནོ། །ཞེས་ཟེར་རོ། །ཁ་ཆེ་བ་ན་རེ། ལས་ལས་རྣམ་
སྨིན་ལས་སྐྱེས་པའི་འབྱུང་བ་དང་། དེ་ལས་རྒྱས་བྱུང་དང་། དེ་ལས་རྒྱུ་མཐུན་ལས་བྱུང་བ་
དང་། དེ་ལས་གསུངས་དབྱངས་བྱུང་བས་བརྒྱུད་ལྔ་པ་ཡིན་ནོ། །ཞེས་ཟེར་རོ། །གཉིས་ཀ་
ལྟར་ནའང་དེ་དག་ལས་བརྒྱུད་ན་བྱུང་བས་དེ་ལྟར་བཤད་ཀྱི་དངོས་སུ་ནི་མིན་ཏེ། དེ་ནི་
འདོད་པ་ཙམ་གྱིས་མི་འབྱུང་པའི་ཕྱིར་དང་ཆད་ནས་མཚམས་མི་སྦྱོར་བར་ཐལ་བའི་ཕྱིར་
རོ། ། དེའི་ཕྱིར་སྒྲ་ལ་བྱུང་བ་ཕྱི་མ་གཉིས་ཡོད་པར་གྲུབ་པོ། རྩ་རྟགས་གསུམ་པ་གྲུབ་སྟེ།
དེ་དག་སྐལ་མཉམ་དང་ཀུན་འགྲོའི་རྒྱུ་ལས་སྐྱེས་པ་དང༌། རྣམ་སྨིན་གྱིས་བསྐྱེད་པ་དག་
ཡོད་པའི་ཕྱིར། དེ་དག་ལ་རྒྱས་བྱུང་མེད་དེ། བརྒྱད་པོ་དེ་གང་རུང་ལ་རྡུལ་དུ་མ་གྲུབ་པས་
ཁྱབ་པའི་ཕྱིར། རྩ་རྟགས་བཞི་པ་གྲུབ་སྟེ། བཞི་པོ་དེ་རྒྱས་བྱུང་གི་ཚོགས་པ་ན་ཡོད་པ་
རྣམས་རྒྱས་བྱུང་དང༌། རྣམ་སྨིན་སྐྱེས་ཀྱི་ཚོགས་པ་ན་ཡོད་པ་རྣམས་རྣམ་སྨིན་སྐྱེས་དང་།
རྒྱུད་ཀྱིས་མ་པསྡུས་པའི་བཞི་པོ་རྒྱུ་མཐུན་ལས་བྱུང་བའི་ཕྱིར། །དེ་སྐད་དུ་འང་། རྣམ་པར་
སྨིན་ལས་སྐྱེས་པ་དང་། རྒྱས་ལས་བྱུང་བ་ནང་གི་ལྔ། སྒྲ་ནི་རྣམ་སྨིན་ལས་སྐྱེས་མིན། རྒྱུ་
མཐུན་ལས་བྱུང་རྣམ་སྨིན་སྐྱེས། ཐོགས་པ་མེད་བརྒྱད་གཞན་རྣམ་གསུམ། ཞེས་གསུངས་
སོ། །གཉིས་པ་ནི། ཁམས་བཅོ་བརྒྱད་ལ་རྟག་རྫས་ཡིན་མིན་གྱི་ཁྱད་པར་བཞག་ཏུ་ཡོད་
དེ། ཆོས་ཁམས་ཀྱི་ཕྱོགས་གཅིག་ཏུ་གྱུར་པའི་འདུས་མ་བྱས་ནམ་མཁའ་ནི་རྟག་རྫས་ཡིན་
གཞན་ཐམས་ཅད་རྟག་རྫས་མ་ཡིན་པའི་ཕྱིར། རྟགས་དང་པོ་གྲུབ་སྟེ། དེ་རྟག་དངོས་ཡིན་
པའི་ཕྱིར་ཏེ། དེ་རྟག་པ་གང་ཞིག །དེས་དོན་བྱེད་བྱེད་ནུས་པའི་ཕྱིར། གསུམ་པ་ནི། མིག་
དང་ནི། རྣམ་ཤེས་ཁམས་དག་སོ་སོ་དང༌། ལྷན་ཅིག་ཏུ་ཡང་ཐོབ་པ་ཡོད། ཅེས་པའི་དོན།
~99~

མཛོད་ཉི་མའི་དཀྱིལ་འཁོར།
མིག་དབང་དང་། མིག་གི་རྣམ་པར་ཤེས་པ་ལྟ་བུ་ཐོབ་ཚུལ་ལ་མུ་བཞི་ཡོད་དེ། སོ་སོར་ཏེ་
རིམ་བཞིན་དུ་ཐོབ་པའི་ཚུལ་གཉིས། ལྷན་ཅིག་ཏུ་ཐོབ་པ་གཅིག །གང་རུང་མ་ཐོབ་པ་
གཅིག་རྣམས་སུ་ཡོད་པའི་ཕྱིར། རྟགས་དང་པོ་གྲུབ་སྟེ། གཟུགས་ཁམས་ནས་འདོད་པའི་
བར་སྲིད་དུ་སྐྱེས་མ་ཐག་པའི་ཚེ་ན་གཟུགས་ཀྱི་སས་བསྡུས་ཀྱི་མིག་དབང་གཟུགས་ཅན་
པས་ཐུན་མོངས་མ་ཡིན་པའི་བདག་རྐྱེན་བྱས་ནས་འདོད་པའི་སས་སྡུས་ཀྱི་མིག་གི་རྣམ་
པར་ཤེས་པ་གསར་དུ་ཐོབ་ཚུལ་གཅིག་དང༌། གཟུགས་མེད་ཁམས་ནས་ཤི་འཕོས་ཏེ་
བསམ་གཏན་གཉིས་པ་ཡན་ཆད་ཀྱི་གཟུགས་ཀྱི་བར་སྲིད་དུ་སྐྱེས་པའི་ཚེ་གང་དུ་སྐྱེས་པ་
དེའི་མིག་དབང་གིས་བདག་རྐྱེན་བྱས་ནས། བསམ་གཏན་དང་པོའི་སས་བསྡུས་ཀྱི་མིག་གི་
རྣམ་པར་ཤེས་པ་གསར་དུ་ཐོབ་ཚུལ་གཅིག་རྣམས་ཡོད་པའི་ཕྱིར། རྩ་རྟགས་གཉིས་པ་གྲུབ་
སྟེ། གཟུགས་མེད་ཁམས་ནས་འདོད་པའི་བར་སྲིད་དུ་སྐྱེས་པ་མ་ཐག་པའི་ཚེ་ན་འདོད་པའི་
སས་བསྡུས་ཀྱི་མིག་དབང་དང་དེའི་མིག་གི་རྣམ་པར་ཤེས་པ་ལྷན་ཅིག་ཏུ་ཐོབ་པའི་ཕྱིར།
རྩ་རྟགས་བཞི་པ་གྲུབ་སྟེ། གཟུགས་མེད་ཁམས་ནས་ཤི་འཕོས་ཏེ་གཟུགས་མེད་ཁམས་
སུ་སྐྱེས་པ་ན་དེ་གང་ཡང་མི་ཐོབ་པའི་ཕྱིར། ཡང་སྒྲས་ལྡན་པའི་མུ་བཞི་བསྟན་ཏེ། གོ་
སླའོ། །གཉིས་པ་གཞུང་དོན་ནི། རྒྱུ་འབྲས་ལ་བལྟོས་པའི་ཁམས་ཀྱི་རྣམ་པའི་རབ་དབྱེ་ལ་
དུ་མ་ཡོད་དེ། བྱུང་བ་གསུམ་ལ་སོགས་པ་ཡོད་པའི་ཕྱིར་
༈ །བཞི་པ་མིང་དོན་ལ་བལྟོས་པའི་རབ་དབྱེ་སྟོན་པ་ནི། ནང་གི་བཅུ་གཉིས་
གཟུགས་ལ་སོགས། ཞེས་སོགས་ཀྱི་སྐབས་སུ་སྤྱི་དོན་དང་། གཞུང་དོན་གཉིས་དང་པོ་
ལ། ཕྱི་ནང་གི་ཁྱད་པར་དང་། རྟེན་བཅས་དང་དེ་མཚུངས་ཀྱི་ཁྱད་པར་རོ། །དང་པོ་
ནི།ཁམས་བཅོ་བརྒྱད་ལ་ཕྱིའི་ཁམས་དང་ནང་གི་ཁམས་ཡིན་པ་དུ་ཡོད་ཀྱི་ཁྱད་པར་
བཞག་ཏུ་ཡོད་དེ། གཟུགས་སོགས་ཡུལ་དྲུག་མ་གཏོགས་པའི། བཅུ་གཉིས་པོ་ནི་ནང་གི་
ཁམས་ཡིན་གཟུགས་སོགས་ཡུལ་དྲུག་ཕྱིའི་ཁམས་ཡིན་པའི་ཕྱིར་ཏེ། བཅུ་གཉིས་པོ་ནང་
~100~

མཛོད་ཉི་མའི་དཀྱིལ་འཁོར།
གི་སྐྱེ་མཆེད། དྲུག་པོ་དེ་ཕྱིའི་སྐྱེ་མཆེད་ཡིན་པའི་ཕྱིར་ཁྱབ་སྟེ། སྤྱིར་རྒྱུད་ྱས་བསྡུས་པ་
ལ་ནང་དང༌། མ་བསྡུས་པ་ལ་ཕྱིར་བཤད་པ་དང་རང་སྡེ་རྣམས་ལ་ནང་པར་བཤད། མུ་
སྟེགས་པ་ལ་ཕྱི་པར་བཤད་པ་ལྟ་བུ་གྲུབ་མཐའ་ལ་ཕྱི་ནང་དུ་བཤད་པ་དང་། བདག་ལ་ནང་
བདག་གི་བ་ལ་ཕྱིར་ཕྱི་རོལ་པ་འགས་འདོད་པ་དང་ཕྱི་ནང་གི་སྐྱེ་མཆེད་ལ་ཕྱི་ནང་དུ་
བཤད་པ་དུ་མ་ཡོད་པའི་ནང་ནས། སྐབས་སུ་བབས་པ་འདིར་ཕྱི་ནང་གི་སྐྱེ་མཆེད་གང་
ཡིན་ཞེས་དཔྱོད་རྒྱུ་ཡིན་པའི་ཕྱིར། གལ་ཏེ་ཁོ་ན་རེ། ཆོས་ཁམས་སུ་གྱུར་པའི་སེམས་
བྱུང་རྣམས་ཆོས་ཅན། ནང་གི་ཁམས་མ་ཡིན་པར་ཐལ། ཕྱིའི་ཁམས་ཡིན་པའི་ཕྱིར་ཏེ།
ཆོས་ཀྱི་སྐྱེ་མཆེད་ཡིན་པའི་ཕྱིར། འཁོར་གསུམ། གཞན་ཡང་། ལྡན་མིན་འདུ་བྱེད་ཕལ་ཆེ་
བ་དང་། འདུས་མ་བྱས་རྣམས་ཆོས་ཅན། ཕྱིའི་སྐྱེ་མཆེད་དུ་ཐལ། ཆོས་ཀྱི་སྐྱེ་མཆེད་ཡིན་
པའི་ཕྱིར། རྟགས་ཁྱབ་ཁས། ཞེ་ན་སྔ་མའི་རྩ་ཐལ་ལ་མ་ཁྱབ་ཅིང་། ཕྱི་མའི་རྩ་ཐལ་ལ་
འདོད་དེ། གཟུགས་ཀྱི་སྐྱེ་མཆེད་ཡིན་ན་ཕྱི་རོལ་གྱི་དོན་ཡིན་དགོས་པའི་ཕྱིར་རོ། ཁོ་ན་
རེ། གང་ཟག་གི་བདག་ཡོད་པར་ཐལ། བདག་ཡོད་པའི་ཕྱིར་ཞེ་ན་མ་ཁྱབ་སྟེ། ལས་འབྲས་
ཀྱི་རྟེན་ཏུ་གྱུར་པའི་བདག་ཡོད་པའི་ཕྱིར་ཏེ། བདག་གིས་བསགས་པའི་ལས་ཀྱི་རྣམ་སྨིན་གྱི་
འབྲས་བུ་ལ་བདག་གིས་ལོངས་སྤྱོད་པ་ཡོད་པའི་ཕྱིར་དང་། ལས་སོགས་པ་པོའི་བདག་
དང་རྣམ་སྨིན་མྱོང་བ་པོའི་བདག་ཡོད་པའི་ཕྱིར་ཏེ། ལས་རྒྱུ་འབྲས་ལ་ཡིད་བརྟེན་རུང་བའི་
ཕྱིར་དང༌། བདག་གང་ཟག །སྐྱེས་བུ་རྣམས་དོན་གཅིག་མིང་གི་རྣམ་གྲངས་ཡིན་པའི་ཕྱིར་
དང་། བདག་ཅག་ལ་སོགས་པའི་སེམས་ཅན་རྣམས་སངས་མ་རྒྱས། བདག་ཅག་གི་སྟོན་
པ་སངས་རྒྱས་པའི་ཁྱད་པར་འཐད་པའི་ཕྱིར་དང་། པདག་རྒྱུད་ཀྱིས་བསྡུས་པ་དང་གཞན་
རྒྱུད་ཀྱིས་བསྡུས་པའི་དབྱེ་བ་འཐད་པའི་ཕྱིར་དང་། བདག་འབྲས། བདག་རྐྱེན། བདག་གི་
དྲིན་ཅན་གྱི་ཕ་སོགས་ཡོད་པར་ཚད་མས་གྲུབ་པའི་ཕྱིར་དང༌། ལུང་ཕྲན་ཚེགས་ཀྱི་སིལ་
བུ་ལས་ཀྱང་། བདག་ཉིད་བདག་གི་མགོན་ཡིན་གྱི། གཞན་ནི་སུ་ཞིག་མགོན་དུ་གྱུར།
~ 101~

མཛོད་ཉི་མའི་དཀྱིལ་འཁོར།
མཁས་པས་བདག་ཉིད་ཤིན་ཏུ་ནི། དུལ་བས་མཐོ་རིས་ཐོབ་པར་འགྱུར། །ཞེས་དང་།
བཟུང་བར་དཀའ་ཞིང་མྱུར་དུ་འཇུག །གང་དུ་འདོད་པ་དེར་འཇུག་བྱེད། སེམས་དུལ་བ་ནི་
ལེགས་པ་སྟེ། སེམས་དུལ་བས་ནི་བདེ་བ་འདྲེན། ཞེས་བདག་འདུལ་བ་དང་སེམས་འདུལ་
བ་དོན་གཅིག་ཏུ་གསུངས་པའི་ཕྱིར། གལ་ཏེ་ཁོ་ན་རེ། བདག་མེད་རྟོགས་པའི་ཤེས་རབ་
ཡུལ་གྱི་གནས་ཚུལ་ལ་ཞུགས་པའི་བློ་མ་ཡིན་པར་ཐལ། བདག་ཡོད་པའི་ཕྱིར། བདག་
འཛིན་སྤངས་བྱ་མ་ཡིན་པར་ཐལ།བདག་ཡོད་པའི་ཕྱིར། བདག་སྐྱེ་ཡོད་པར་ཐལ། བདག་
ལས་སྐྱེ་བ་ཡོད་པའི་ཕྱིར། གང་ཟག་གི་བདག་ཡོད་པར་ཐལ། གང་ཟག་གི་ང་ཡོད་པ་གང་
ཞིག །བདག་གང་ཟག་ང་རྣམས་མིང་གིས་རྣམ་གྲངས་ཡིན་པའི་ཕྱིར། གཞན་ཡང་སྤྱི་གཙོ་
བོ་ཡོད་པར་ཐལ། བསྟན་པའི་གཙོ་བོ་ཡོད་པའི་ཕྱིར། ཁྱབ་པ་ཁས་ཤིང་། གོང་གི་རྟགས་
རྣམས་ཁས་ཞེས་འབྲས་བུ་མེད་པའི་སྤུན་པ་མང་དུ་འཕྱར་ཏེ། རང་ལ་ཡིད་གཏད་པའི་
གདུལ་བྱ་ལོག་པའི་ལམ་ལ་འཁྲིད་པར་བྱེད་པ་ཤིན་ཏུ་མི་རིགས་ཏེ་རིགས་པའི་གནོད་པ་
བཟློག་ཏུ་མེད། དགོས་པ་ཆུང་ཞིང་ཉེས་དམིགས་ཆེ་བའི་ཕྱིར་རོ། །ཇི་ལྟར་ན། དངོས་མེད་
རྟོགས་པའི་ཤེས་རབ་ཡུལ་གྱི་གནས་ཚུལ་ལ་ཞུགས་པའི་བློ་མིན་པར་ཐལ། དངོས་པོ་
ཡོད་པའི་ཕྱིར་དང་། ངར་འཛིན་སྤངས་བྱ་མིན་པར་ཐལ། ང་ཡོད་པའི་ཕྱིར་དང་། བདག་སྐྱེ་
ཡོད་པར་ཐལ། བདག་པོའི་འབྲས་བུ་ཡོད་པའི་ཕྱིར་དང་། གཞན་ལས་སྐྱེ་བ་ཡོད་པར་ཐལ།
གཞན་སྐྱེ་ཡོད་པའི་ཕྱིར། རིགས་པ་ཁས་ལེན་ན་འཁོར་གསུམ་མོ། གཞན་ཡང་།
རྟགས་དང༌། རྒྱུ་ཆོས་སྐུ་དང་། རྒྱུ་ཤེར་ཕྱིན་དང་། མེད་པའི་རྟགས་ཞེས་སོགས་ཐ་སྙད་མི་
འཐད་པ་དུ་མ་ཞིག་ཁས་བླངས་ཏེ། རྒྱུ་འབྲས་ཡིན་ཁྱབ་མཉམ། མེད་པ་དང་མ་དམིགས་པ་
རྣམ་གྲངས་ཡིན་པའི་ཕྱིར། ཁྱབ་པ་ཁས་སོ། །གཉིས་པ་ནི། ཁམས་བཅོ་བརྒྱད་ལ་རྟེན་
བཅས་དང་དེ་མཚུངས་ཀྱི་ཁྱད་པར་བཞག་ཏུ་ཡོད་དེ་ཆོས་ཁམས་ནི་རྟེན་བཅས། ལྷག་མ་
བཅུ་བདུན་པོ་དེ་མཚུངས་དང་། རྟེན་པཅས་ཀྱང་ཡོད་པའི་ཕྱིར། ཆོས་ཁམས་ཆོས་ཅན།
~102~

མཛོད་ཉི་མའི་དཀྱིལ་འཁོར
རྟེན་བཅས་ཡིན་ཏེ། ཁམས་གང་ཞིག །རང་གི་ལས་བྱེད་པའི་ཕྱིར་ཏེ། སྐྱེ་འཕགས་གང་
རུང་གི་ཡིད་ཀྱི་རྣམ་ཤེས་ཀྱི་ཡུལ་དང་དེའི་དམིགས་པ་བྱས་ཏེ། དེ་སྐྱེ་བའི་བྱ་བ་བྱེད་པའི་
ཕྱིར་ཏེ། འཕགས་པ་ཆོས་ཐམས་ཅད་སྟོང་ཞིང་བདག་མེད་དོ་སྙམ་དུ་ཡིད་ལ་བྱེད་པའི་
ཕྱིར། གཉིས་པ་གཞུང་དོན་ནི། མིང་དོན་ལ་བལྟོས་པའི་རྣམ་པའི་རབ་དབྱེ་བཞག་ཏུ་ཡོད་
དེ། ཕྱི་ནང་གི་ཁྱད་པར། རྟེན་བཅས་དེ་མཚུངས་ཀྱི་ཁྱད་པར་དང་བཅས་པའི་ཕྱིར།
༈ །ལྔ་པ་སྤངས་བྱ་ལ་བལྟོས་པའི་རབ་དཔྱེ་སྟོན་པ་ནི། བཅུ་ནི་སྒོམ་པས་སྤངས་བྱ་
ཡིན། ཞེས་སོགས་ཀྱི་སྐབས་སུ། སྤྱི་དོན་དང་གཞུང་དོན་ནོ། །དང་པོ་ནི། ཁམས་བཅོ་
བརྒྱད་ལ་མཐོང་སྤང་སྒོམ་སྤང་སྤང་བྱ་མིན་པ་རྣམས་ཀྱི་ཁྱད་པར་བཞག་ཏུ་ཡོད་དེ།
གཟུགས་ཅན་གྱི་ཁམས་བཅུ་སྒོམ་སྤང་ཁོ་ན་ཡིན་པའི་ཕྱིར། དེར་མ་ཟད་དབང་པོའི་རྣམ་
པར་ཤེས་པ་ལྔ་ཡང་སྒོམ་སྤང་ཁོ་ན་ཡིན། ཁམས་མཐའ་མ་ཡིད་དང་ཆོས་དང་ཡིད་ཀྱི་
རྣམ་པར་ཤེས་པའི་ཁམས་གསུམ་ལ་མཐོང་སྤང་སྒོམ་སྤང་སྤང་བྱ་མིན་པ་གསུམ་ཀའི་ཆ་
ཡོད་དེ་ཟག་མེད་ལ་སྤང་བྱ་མིན་པས་ཁྱབ་པའི་ཕྱིར། རྟགས་དང་པོ་གྲུབ་སྟེ། བཅུ་པོ་དེ་
ཟག་བཅས་ཡིན་པས་སྤང་བྱ་ཡིན་ལ། མཐོང་སྤང་མ་ཡིན་པའི་ཕྱིར་ཏེ། བཅུ་པོ་དེ་བདེན་པ་
པ་ལོག་ཞུགས་མིན་ཅིང་། དེ་དང་འབྲེལ་པའང་མ་ཡིན་པའི་ཕྱིར། དབང་པོའི་རྣམ་པར་
ཤེས་པ་ལྔ་པོ་ཆོས་ཅན། སྒོམ་སྤང་ཁོ་ན་ཡིན་ཏེ། རང་གི་ཐུན་མོངས་མིན་པའི་བདག་རྐྱེན་
དུ་གྱུར་པའི་དབང་པོ་གཟུགས་ཅན་པ་ལས་བྱུང་བའི་རྣམ་པར་ཤེས་པ་ཡིན་པའི་ཕྱིར། རྩ་
རྟགས་གཉིས་པ་གྲུབ་སྟེ། ལྟ་བ་ཉོན་མོངས་ཅན་དང་ཐེ་ཚོམ་ཉོན་མོངས་ཅན་ལ་སོགས་པ་
འོག་ནས་འཆད་པའི་ཕྲ་རྒྱས་བརྒྱད་ཅུ་རྩ་བརྒྱད་དང་། དེ་དག་དང་མཚུངས་པར་ལྡན་པའི་
སེམས་བྱུང་དང་། དེ་དག་གི་མཚན་ཉིད་བཞི་དང༌། ཐོབ་པ་རྣམས་ནི། མཐོང་སྤང་ཁོ་ན་
ཡིན། ཟག་བཅས་ལྷག་མ་སྒོམ་སྤང་ཡིན། ཁམས་ཐ་མ་གསུམ་གྱི་ཚོགས་པ་ན་ཡོད་པའི་
ཟག་མེད་རྣམས་སྤང་བྱ་མིན་པའི་ཕྱིར། དེ་ལ་གནས་མ་བུ་པའི་སྡེ་བ་ན་རེ། སོ་སྐྱེ་དང་ངན་
~103~

མཛོད་ཉི་མའི་དཀྱིལ་འཁོར།
སོང་བའི་ལུས་ངག་གི་ལས་ཆོས་ཅན།·མཐོང་སྤང་ཡིན་པར་ཐལ མཐོང་ལམ་སྐྱེས་པ་ན་
ཁྱོད་ཟད། ཁྱོད་སྤང་བྱ་ཡིན་པའི་ཕྱིར། གསལ་པ་ཁས། རྩ་རྟགས་དང་པོ་གྲུབ་སྟེ། མདོ་
ལས་རྒྱུན་དུ་ཞུགས་པའི་ངན་སོང་གི་འགྲོ་བ་འགགས་པའོ། །ཞེས་གསུངས་པའི་ཕྱིར།
ཞེས་ཟེར་ན། སོ་སྐྱེ་ཡིན་ན་མཐོང་སྤང་མིན་པས་ཁྱབ་སྟེ། སོ་སྐྱེ་ཡིན་ན་ཉོན་མོངས་ཅན་
མིན་པས་ཁྱབ་པའི་ཕྱིར། མ་གྲུབ་ན། འཇིག་རྟེན་པའི་ལམ་གྱིས་འདོད་པ་ལ་འདོད་ཆགས་
དང་བྲལ་བའི་སོ་སྐྱེ་དེ་ཉོན་མོངས་ཅན་དུ་ཐལ། མ་གྲུབ་པའི་ཕྱིར། འདོད་ན། དེ་ཆོས་ཅན།
འདོད་པ་ལ་འདོད་ཆགས་དང་བྲལ་བས་ཁྱོད་གཏོང་པར་ཐལ། །ཁྱོད་འདོད་པའི་ཉོན་མོངས་
ཅན་ཡིན་པའི་ཕྱིར། རྟགས་ཁས། ཁྱབ་པ་ཡོད་ཅིང་། འདོད་མི་ནུས་ཏེ། ཉོན་མོངས་ཅན་
མིན་གཟུགས་ཅན་མིན། གཉེན་པོ་སྐྱེས་པས་རྣམས་ཉམས་འགྱུར། ཞེས་ཉོན་མོངས་ཅན་
འདོད་ཆགས་དང་བྲལ་བས་ས་འཕོས་པས་གཏོང་པར་བཤད་པ་དང༌། ལམ་མ་ཐོབ་པ་
སོ་སོ་ཡི། སྐྱེ་བོར་འདོད་དེ་དེ་ཐོབ་དང༌། ས་འཕོས་ནས་ནི་རྣམ་ཉམས་འགྱུར། ཞེས་ས་
འཕོས་པས་གཏོང་གི། འདོད་ཆགས་དང་བྲལ་བ་ཙམ་གྱིས་མི་གཏོང་བར་བཤད་པའི་ཕྱིར།
གཞན་ཡང་དགེ་རྩ་ཆད་པའི་གང་ཟག་ཡིན་ན་སོ་སྐྱེ་ཡིན་པས་མ་ཁྱབ་པར་ཐལ། སོ་སྐྱེ་
ཡིན་ན་མ་སྒྲིབ་ལུང་མ་བསྟན་ཡིན་པས་མ་ཁྱབ་པའི་ཕྱིར། རྟགས་སོང་། སོ་སྐྱེ་དང་ཉོན་
མོངས་ཅན་གྱི་གཞི་མཐུན་ཡོད་པའི་ཕྱིར། རྟགས་ཁས། གཞན་ཡང་ངན་སོང་གི་ལུས་ངག་
གི་ལས་ཆོས་ཅན། །མཐོང་སྤང་མིན་པ་ཐལ། གཟུགས་ཅན་ཡིན་པའི་ཕྱིར། ཁྱབ་སྟེ། ཉོན་
མོངས་ཅན་གྱི་གཟུགས་ཀྱང་མཐོང་སྤང་མ་ཡིན་པའི་ཕྱིར་ཏེ། བདེན་པ་ལ་ལོག་པར་མི་
རྟོག་པའི་ཕྱིར་དང་། དེའི་རྗེས་འབྲངས་དང་ཐོབ་པ་གང་ཡང་མ་ཡིན་པའི་ཕྱིར་དང་།
སེམས་ལས་རྫས་ཐ་དད་པའི་མཐོང་སྤང་དུ་གྱུར་པའི་ཤེས་པ་ཡིན་ན་ཡིད་ཀྱི་ཤེས་པ་ཡིན་
པས་ཁྱབ། སེམས་ཀྱི་རྗེས་འབྲང་གི་གཟུགས་ཅན་ཡིན་ན། བསམ་གཏན་དང་། ཟག་མེད་
ཀྱི་སྡོམ་པ་དང་གང་རུང་ཡིན་པས་ཁྱབ་པའི་ཕྱིར་ཏེ། མཐོང་སྤང་བྱ་གཉིད་ང་རྒྱལ་བཅས།
-104~

མཛོད་ཉི་མའི་དཀྱིལ་འཁོར
ཡིད་ཀྱི་རྣམ་ཤེས་ས་པ་ཡིན། ཞེས་བཤད་པའི་ཕྱིར་དང༌། ཐ་མ་གཉིས་ནི་སེམས་རྗེས་
འབྲངས། ཞེས་གསུངས་པའི་ཕྱིར། རྩ་རྟགས་གྲུབ་སྟེ། དེས་བསྐྱེད་ལུས་དང་ངག་གི་ལས།
དེ་དག་རྣམ་རིག་རྣམ་རིག་མིན། ཞེས་གསུངས་པའི་ཕྱིར། སྐབས་འདིར་ཁ་ཅིག་ཉོན་
མོངས་ཅན་ཡིན་ཅིང་། གཟུགས་ཅན་མིན་ན། མཐོང་སྤང་ཡིན་པས་ཁྱབ་པར་ཤུགས་ལ་
གྲུབ་བོ་ཞེས་ཟེར་རོ། །འོ་ན་དབང་པོའི་རྣམ་པར་ཤེས་པའི་འཁོར་དུ་གྱུར་པའི་ཉོན་མོངས་
ཆོས་ཅན། དེར་ཐལ་དེའི་ཕྱིར། འདོད་ན། ཡིད་ཀྱི་རྣམ་པར་ཤེས་པའི་འཁོར་དུ་ཐལ། མཐོང་
སྤང་དུ་གྱུར་པའི་སེམས་བྱུང་ཡིན་པའི་ཕྱིར། རྟགས་ཁས། ཁྱབ་པ་བཤད་མ་ཐག་པའི་ལུང་
གིས་གྲུབ་བོ། ༈ ། གཉིས་པ་གཞུང་དོན་ནི། སྤང་བྱ་ཡིན་མིན་གྱི་སྒོ་ནས་རྣམ་པའི་རབ་
དབྱེ་ལ་མཁས་པར་བྱས་ཏེ། མཐོང་སྤང་། སྒོམ་སྤང་། སྤང་བྱ་མིན་པ་གསུམ་གྱི་སྒོ་ནས་
ཤེས་པར་བྱ་བའི་ཕྱིར། ༈ །དྲུག་པ་བྱེད་པ་ལ་བལྟོས་པའི་རབ་དབྱེ་སྟོན་པ་ནི། མིག་དང་
ཆོས་ཀྱི་ཁམས་ཕྱོགས་ནི། ཞེས་སོགས་ཀྱི་སྐབས་སུ་སྤྱི་དོན་དང་གཞུང་དོན་ནོ། །དང་པོ་
ལ་ལྟེ་བ་དང་ལྟ་མིན་གྱི་ཁྱད་པར། དབང་པོས་ཡུལ་འཛིན་ཚུལ་གྱི་ཁྱད་པར། རྟེན་གྱི་དུས་
ངེས་པ། དབང་པོ་རྟེན་དུ་འཇོག་ཚུལ། དབང་ཤེས་ལ་རང་མིང་གིས་འདོགས་པའི་རྒྱུ་
མཚན། ཡུལ་དབང་རྟེན་གསུམ་གྱི་ས་མཚུངས་བརྩི་བ་དང་དྲུག་དང་པོ་ནི། ཁམས་བཅོ་
བརྒྱད་ལ་ལྟ་བ་དང་ལྟ་མིན་གྱི་ཁྱད་པར་བཞག་ཏུ་ཡོད་དེ། མིག་དང་། ཆོས་ཁམས་ཀྱི་
ཕྱོགས་གཅིག་འཇིག་ལྟ་སོགས་ལྔ་དང་། འཇིག་རྟེན་པའི་ཡང་དག་པའི་ལྟ་བ་དང་། སློབ་
པའི་ལྟ་བ་དང་མི་སློབ་པའི་ལྟ་བ་སྟེ་བརྒྱད་ལྟ་བ་ཡིན། དེ་ལས་གཞན་པ་རྣམས་ལྟ་བ་མ་
ཡིན་པའི་ཕྱིར། རྟགས་དང་པོ་གྲུབ་སྟེ། མིག་གི་གཟུགས་ལ་ལྟ། འཇིག་ལྟ་སོགས་ལྔ་ཉོན་
མོངས་ཅན་གྱིས་ལྟ་བ་ཡིན། ཕྱི་མ་གསུམ་པོ་དེས་ཤེས་པར་བྱའི་ཆོས་ལ་ལྟ་བ་ཡིན་པའི་
ཕྱིར་ཏེ། དེ་ཡང་འཇིག་རྟེན་པའི་ཡང་དག་པའི་ལྟ་བ་ནི། ཡིད་ཀྱི་རྣམ་པར་ཤེས་པ་དང་
མཚུངས་ལྡན་གྱི་དགེ་བའི་ཤེས་རབ་ཏུ་གྱུར་པ་ཟག་བཅས་གཅིག་ཡིན་གྱི། དབང་པོའི་
~105~

མཛོད་ཉི་མའི་དཀྱིལ་འཁོར།
རྣམ་པར་ཤེས་པ་གང་རུང་དང་མཚུངས་ལྡན་དུ་གྱུར་པའི་ཤེས་རབ་ཡིན་ན་འཇིག་རྟེན་པའི་
ཡང་དག་པའི་ལྟ་བ་མ་ཡིན་དགོས་ཏེ་འཇིག་རྟེན་པའི་ཡང་དག་པའི་ལྟ་བ་ཡིན་ན་ངེས་པར་
རྟོག་པ་ཡིན་དགོས། དབང་ཤེས་ཡིན་ན་ངེས་རྟོག་མ་ཡིན་དགོས་པའི་ཕྱིར། ཁོ་ན་རེ། མིག་
ཆོས་ཅན། ལྟ་བ་མ་ཡིན་པར་ཐལ། ངེས་རྟོག་མ་ཡིན་པའི་ཕྱིར། ཞེ་ན་མ་ཁྱབ་སྟེ། མིག་
གིས་གཟུགས་རྣམས་མཐོང་བའི་ཕྱིར་གཟུགས་ལ་ལྟ་བ་ཡིན་པའི་ཕྱིར། མིག་ཡིན་ན་ལྟ་བ་
ཡིན་པས་མ་ཁྱབ་སྟེ། བརྟེན་བཅས་ཀྱི་མིག་ཐམས་ཅད་ལྟ་བ་ཡིན་གྱི། དེ་མཚུངས་ཀྱི་མིག་
ལྟ་བ་མ་ཡིན་པའི་ཕྱིར་ཏེ། དེས་གཟུགས་མི་མཐོང་བའི་ཕྱིར། བྱེ་བྲག་སྨྲ་བ་ན་རེ། མིག་
གིས་གཟུགས་མཐོང་ཀྱང་མིག་གི་རྣམ་ཤེས་ཀྱིས་གཟུགས་མི་མཐོང་སྟེ། མཐོང་ན་བར་དུ་
ཆོད་པ་དང་ཡུལ་དུས་ཀྱིས་བསྐལ་པའི་གཟུགས་ཀྱང་མཐོང་བར་ཐལ་བའི་སྐྱོན་ཡོད་པའི་
ཕྱིར་ཏེ། མིག་གི་རྣམ་ཤེས་ཐོགས་མེད་ཡིན་པའི་ཕྱིར། ཞེས་ཟེར། ལོ་ཅེས་པ་སློབ་དཔོན་
དང་མདོ་སྡེ་པས་མ་རངས་པའི་ཚིག་ཡིན་པས མིག་གི་རྣམ་ཤེས་ཀྱིས་གཟུགས་མཐོང་
ཀྱང་བར་དུ་ཆོད་པ་དང་། བསྐལ་པ་སོགས་ཀྱི་གཟུགས་མཐོང་བར་ཐལ་བའི་སྐྱོན་མེད་དེ།
རྒྱུ་མ་ཚང་ན་ནི་མིག་གི་རྣམ་ཤེས་མི་སྐྱེ། རྒྱུ་ཚང་ན་ནི་འཆིང་བུ་དང་ཆུ་དང་ཤེལ་དང་ལྷང་
འཚེར་ལ་སོགས་པས་ཆོད་ཀྱང་མིག་གི་རྣམ་ཤེས་སྐྱེ་བའི་ཕྱིར། མིག་གཉིས་ཀ་ཕྱེ་བ་ན་
གཟུགས་ཆེས་གསལ་བར་མིག་དང་མིག་ཤེས་གཉིས་ཀས་མཐོང་བའི་ཕྱིར་ཏེ། མིག་གི་
སྒོ་ནས་རྣམ་པར་ཤེས་པ་གཟུགས་མཐོང་མིག་ལ་བརྟེན་ནས་མིག་གི་རྣམ་པར་ཤེས་པས་
གཟུགས་རྣམ་པར་ཤེས་པ་རྣམ་པར་རྟོགས་པར་འཇོག་པའི་ཕྱིར། དེ་སྐད་དུ་ཡང་། རང་
འགྲེལ་ལས། མདོ་ལམ་བྲམ་ཟེ་མིག་ནི་འདི་ལྟ་སྟེ་གཟུགས་རྣམས་མཐོང་བར་བྱ་བ་ལ་སྒོ་
ཡིན་ནོ། །ཞེས་ཀྱང་གསུངས་ཏེ། དེའི་ཕྱིར་མིག་གི་སྒོ་ནས་མིག་གི་རྣམ་པར་ཤེས་པས་
མཐོང་ངོ་། ཞེས་བྱ་བ་ཁོངས་སུ་ཆུད་དོ། ། དེར་ནི་ལྟ་བ་ལ་སྒོ་ཞེས་བྱ་བར་ཟད་དོ། །ཞེས་
དང་། གལ་ཏེ་རྣམ་པར་ཤེས་པས་མཐོང་ན་གང་གི་རྣམ་པར་ཤེས་པ་ཞེ་ན། དེ་གཉིས་ལ་
~106~

མཛོད་ཉི་མའི་དཀྱིལ་འཁོར།
ཁྱད་པར་ཅི་ཞིག་ཡོད་དེ། གང་གིས་པ།ཟུགས་རྣམ་པར་ཤེས་པ་དེ་ཉིད་ཀྱིས་འདི་མཐོང་
མོད། དཔེར་ན་ཤེས་རབ་འགའ་ཞིག་ལ་མཐོང་ཞེས་ཀྱང་བྱ། རབ་ཏུ་ཤེས་པ་ཞེས་ཀྱང་བྱ་
བ་དེ་བཞིན་དུ་རྣམ་པར་ཤེས་པ་འགའ་ཞིག་ལ་མཐོང་ཞེས་ཀྱང་བྱའོ། །རྣམ་པར་ཤེས་པ་
ཞེས་ཀྱང་བྱའོ། །ཞེས་སོགས་དང༌། མདོ་སྡེ་པ་རྣམས་ན་རེ། ནམ་མཁའ་ལྟད་པ་འདི་ཅི་
དགོས་མིག་དང་གཟུགས་རྣམས་ལ་བརྟེན་ནས། མིག་གི་རྣམ་པར་ཤེས་པ་སྐྱེ་བ་དེ་ལ་ལྟ་
བ་པོ་ནི་སུ་ཞིག་ཡིན། ལྟ་བ་ནི་གང་ཞིག་ཡིན་ཏེ། འདི་ནི་བྱེད་པ་མེད་པ་དང་ཆོས་ཙམ་
དང་རྒྱུ་དང་འབྲས་བུ་ཙམ་དུ་ཟད་ལ། དེ་ལ་ཡང་ཐ་སྙད་གདགས་པའི་དོན་དུ་འདུན་པའི་སྒོ་
ནས་མིག་གིས་མཐོང་། རྣམ་པར་ཤེས་པས་རྣམ་པར་ཤེས་སོ། །ཞེས་ཉེ་པར་འདོགས་པར་
བྱེད་པས་འདི་ལ་མངོན་པར་ཞེན་པར་མི་བྱའོ། །བཅོམ་ལྡན་འདས་ཀྱི་ཀྱང་ལྗོངས་ཀྱི་མིའི་
ངེས་པའི་ཚིག་ལ་མངོན་པར་ཞེན་པར་མི་བྱའོ། །འཇིག་རྟེན་པའི་མིང་ལས་སྟག་པར་མི་
བྱའོ། ། ཞེས་གསུངས་སོ། །ཞེས་ཟེར་རོ། །ཞེས་སོགས་གསུངས་པའི་ཕྱིར་
རོ། ༈ །གཉིས་པ་ནི། མིག་ལ་སོགས་པས་ཡུལ་དང་ཕྲད་ནས་ཡུལ་འཛིན་ནམ་མ་ཕྲད་པར་
འཛིན་ཅེ་ན། ཁྱད་པར་བཞག་ཏུ་ཡོད་དེ། མིག་དང་། ཡིད་དང་། རྣ་བ་གསུམ་གྱིས་ཡུལ་
དང་མ་ཕྲད་པར་ཡུལ་འཛིན། སྣ་ལྕེ་ལུས་དབང་གསུམ་གྱིས་ཡུལ་དང་ཕྲད་ནས་ཡུལ་
འཛིན་དགོས་པའི་ཕྱིར། །རྟགས་དང་པོ་གྲུབ་སྟེ། མིག་རྣ་གཉིས་ཀྱིས་རིམ་བཞིན་རྒྱང་རིང་
པོ་ན་ཡོད་པའི་གཟུགས་མཐོང་ཞིང་སྒྲ་ཐོས། རང་དང་འདབ་ཆགས་པ་ཤིན་ཏུ་ཉེ་བའི་
གཟུགས་མི་མཐོང་ཅིང་། སྒྲ་མི་ཐོས་པའི་ཕྱིར་དང་། ཡིད་ཀྱི་ཡུལ་གཟུགས་ཅན་མ་ཡིན་
པའི་ཕྱིར། རྩ་རྟགས་གཉིས་པ་གྲུབ་སྟེ། དེ་གསུམ་རང་དང་རང་གི་ཡུལ་དུ་གྱུར་བའི་འདབ་
ཆགས་པ་ལ་བལྟོས་པའི་ཕྱིར་རོ། །ཁོ་ན་རེ། མིག་རྣ་གཉིས་པོ་དེས་བར་དུ་ཆོད་པ་སོགས་
ཀྱི་གཟུགས་སྒྲ་ཡུལ་དུ་བྱེད་པར་ཐལ། དེས་རྒྱང་རིང་པོ་ན་ཡོད་པའི་གཟུགས་སྒྲ་ཡུལ་དུ་
བྱེད་པའི་ཕྱིར། ཅེ་ན་མ་ཁྱབ་སྟེ། ཁབ་ལེན་གྱི་ལྕགས་འདྲེན་ཡང་ཡུལ་རུང་པ་ན་ཡོད་པའི་
~107~

མཛོད་ཉི་མའི་དཀྱིལ་འཁོར།
འདྲེན་གྱི་མི་རུང་བ་ན་གནས་པ་མི་འདྲེན་པ་ལྟར་ཡིན་པའི་ཕྱིར་ཏེ། ཞི་པ་འཚོའི་ཚད་མའི་
དེ་ཁོ་ན་ཉིད་བསྡུས་པ་ལས། མ་ཕྲད་ཙམ་དུ་མཚུངས་པ་ན། ཐམས་ཅད་གཟུགས་ཉིད་མི་
འགྱུར་ཏེ། ནུས་པ་ངེས་པར་གནས་པའི་ཕྱིར། ཁབ་ལེན་གྱིས་ནི་ལྕགས་བཞིན་ནོ། །ཞེས་
གསུངས་པའི་ཕྱིར། དེས་ན་སྣ་ལྕེ་ལུས་གསུམ་གྱིས་ནི་ཡུལ་མཉམ་པ་འཛིན་པར་འདོད་
དེ། །ཡུལ་དང་ཕྲད་ནས་ཡུལ་འཛིན་དགོས་པའི་ཕྱིར། མིག་རྣ་གཉིས་ཀྱི་ཡུལ་མཉམ་མི་
མཉམ་ཅི་རིགས་པར་འཛིན་ཅིང་། ཡིད་ནི་མཐའ་གཅིག་ཏུ་མ་ངེས་ཏེ། གཟུགས་ཅན་མ་
ཡིན་པའི་ཕྱིར། གསུམ་པ་ནི། ཐ་མ་ཡིད་ཀྱི་རྣམ་ཤེས་ཀྱི་རྟེན་ནི་རང་དུས་ན་འདས་ཤིང་
རང་གི་སྔ་ལོགས་སུ་བྱུང་བའི་ཡིད་ཡིན་ལ། འཇུག་ཤེས་གཞན་ལྔ་པོ་རྣམས་ཀྱི་རྟེན་ལ་
དང་དང་ལྷན་ཅིག་ཏུ་སྐྱེས་པ་དང་རང་དུས་ན་འདས་པའི་ཡིད་གཉིས་ཀ་ཡོད་པ་ཡིན་ནོ། །
བཞི་པ་ནི། དབང་པོའི་རྣམ་པར་ཤེས་པ་ལྔ་རང་གི་རྐྱེན་གསུམ་ཀ་ལས་སྐྱེས་པ་མཚུངས་
ཀྱང་། དབང་པོ་གཟུགས་ཅན་པ་སོ་སོ་རང་གི་རྟེན་དུ་འཇོག། །དམིགས་རྐྱེན་དང་། དེ་མ་
ཐག་རྐྱེན་རྟེན་དུ་མི་འཇོག་པའི་རྒྱུ་མཚན་ཡོད་དེ།རྟེན་བཅས་ཀྱི་དབང་པོ་དེ་དང་དེ་གསལ་
མི་གསལ་སོགས་ལ་བརྟེན་ནས། དབང་པོའི་རྣམ་ཤེས་དེ་དང་དེ་གསལ་མི་གསལ་ཐ་དད་
པར་འགྱུར་བའི་ཕྱིར། དཔེར་ན་ཐག་རིང་པོའི་གཟུགས་མི་གསལ་ཡང༌། བྱ་རྒོད་ཀྱི་མིག་
དབང་གསལ་བས་མིག་ཤེས་གསལ་བོར་སྐྱེ་བ་བཞིན་ཏེ་ཚད་མ་རྣམ་འགྲེལ་ལས། གལ་ཏེ་
རིང་མཐོང་ཚད་ཡིན་ན། ཚུར་ཤོག་བྱ་རྒོད་བསྟེན་པར་གྱིས། ཞེས་གསུངས་པ་ལྟ་
བུའོ། །ལྔ་པ་ནི། དབང་པོའི་རྣམ་པར་ཤེས་པ་ལྔ་བོ་དེ་རང་གི་རྐྱེན་གསུམ་ལས་སྐྱེས་པར་
མཚུངས་ཀྱང་། ཐུན་མོང་མིན་པའི་བདག་རྐྱེན་དེ་དང་དེའི་སྒོ་ནས་རང་མིང་གིས་འདོགས་
ཀྱི། དམིགས་རྐྱེན་སོགས་དེའི་མིང་གིས་མི་འདོགས་པའི་རྒྱུ་མཚན་ཡོད་དེ། རྟེན་བཅས་
ཀྱི་དབང་པོ་གཟུགས་ཅན་དེ་དང་དེ། རྣམ་ཤེས་དེ་དང་དེའི་ཐུན་མོང་མིན་པའི་རྒྱུ་ཡིན་
པས་དེ་ལྟར་བསྟན་པའི་ཕྱིར། དཔེར་ན་རྔའི་སྒྲ་དང་ནས་ཀྱི་མྱུག་གུ་ཞེས་སོགས་བརྗོད་པ་
~108~

མཛོད་ཉི་མའི་དཀྱིལ་འཁོར།
བཞིན་ནོ། ༈ །དྲུག་པ་ནི། ལུས་རྟེན་གང་ན་གནས་ནས། མིག་གིས་གཟུགས་ལ་ལྟ་བ་ན།
ལུས་རྟེན་དེ་དང་མིག་དབང་དང༌། ཡུལ་གཟུགས་དང་། མིག་གི་རྣམ་ཤེས་རྣམས་ས་
མཚུངས་མི་མཚུངས་ཅི་རིགས་པར་ཡོད་དེ། ཇི་ལྟར་ན། གོང་མའི་ལུས་ལ་འོག་མའི་མིག་
དབང་བརྟེན་པ་མེད་དེ། བརྟེན་པ་ལ་དགོས་པ་མེད་པའི་ཕྱིར། རང་སའི་ལུས་ལ་རང་སའི་
མིག་དབང་དང༌། འོག་སའི་ལུས་ལ་གོང་སའི་མིག་དབང་བརྟེན་པ་ཡོད་པ་ཤུགས་ལ་གྲུབ་
སྟེ། འདོད་པའི་ལུས་རྟེན་ལ་འདོད་པའི་སས་བསྡུས་ཀྱི། མིག་དབང་དང་། བསམ་གཏན་
བཞི་པའི་མིག་དབང་བསྐྱེད་པ་ལྟ་བུ་ཡོད་པའི་ཕྱིར། འོག་སའི་མིག་དབང་གིས་གོང་སའི་
གཟུགས་མཐོང་བར་མི་ནུས་ཏེ། མཆོག་དམན་པའི་ཡུལ་དུ་མི་རུང་པའི་ཕྱིར། རང་སའི་
མིག་གིས་རང་སའི་གཟུགས་དང་གོང་སའི་མིག་གིས་འོག་སའི་གཟུགས་མཐོང་བར་
ཤུགས་ལ་གྲུབ་སྟེ། འདོད་པའི་མིག་གིས་འདོད་པའི་གཟུགས་མཐོང་། བསམ་གཏན་བཞི་
པའི་མིག་གིས་འདོད་པའི་གཟུགས་མཐོང་བའི་ཕྱིར། གོང་སའི་རྣམ་པར་ཤེས་པའང་འོག་
སའི་ལུས་སམ་མིག་ལ་མི་བརྟེན་ཏེ། མཆོག་དམན་པ་ལ་མི་བརྟེན་པའི་ཕྱིར། རང་སའི་
མིག་ཤེས་རང་སའི་མིག་དང་། འོག་སའི་མིག་ཤེས་གོང་སའི་མིག་ལ་བསྟེན་པ་ཡོད་པར་
ཤུགས་ལ་གྲུབ་སྟེ། བསམ་གཏན་དང་པོའི་སས་བསྡུས་ཀྱི་མིག་ཤེས་བསམ་གཏན་
པོའི་མིག་དང་། བསམ་གཏན་གཉིས་པ་ཡན་ཆད་ཀྱི་སས་བསྡུས་པའི་མིག་ལ་བརྟེན་པ་
ཡོད་པའི་ཕྱིར། །ཡུལ་གཟུགས་ནི་གོང་འོག་རང་ས་ཐམས་ཅད་དུ་གཏོགས་པ་ཡོད་དེ།
བསམ་གཏན་དང་པོའི་མིག་ཤེས་ཀྱི་འདོད་པ་དང་། བསམ་གཏན་དང་པོ་དང་། བསམ་
གཏན་གཉིས་པ་ཡན་ཆད་ཀྱི་གཟུགས་མཐོང་བ་ཡོད་པའི་ཕྱིར། འོག་མས་གོང་མའི་
གཟུགས་མི་མཐོང་བར་བཤད་པ་དང་། མི་འགལ་ཏེ། དང་པོའི་མིག་ཤེས་དམན་ཡང་།
བསམ་གཏན་གཉིས་པའི་མིག་དབང་མཆོག་ལ་བརྟེན་པའི་ཕྱིར། ། དཔེར་ན་མི་ཕལ་པས་
རྒྱལ་པོ་སོགས་ལ་བརྟེན་ནས་བྱ་བ་སྟོབས་ཅན་གྲུབ་པ་བཞིན་ནོ། ། ལུས་ཀྱིའང་གཉིས་ཀ་
~109-

མཛོད་ཉི་མའི་དཀྱིལ་འཁོར།
ཐམས་ཅད་དུ། ཞེས་གསུངས་པ་ནི་ཅི་རིགས་པའི་དབང་དུ་བྱས་ནས་གསུངས་པ་ཡིན་
ཅིང་། ཇི་ལྟར་མིག་ལ་རྒྱས་པར་བཤད་པ་དེ་ལྟར་རྣ་བའང་སྦྲེས་ཏེ། ལུས་ལ་འོག་མའི་རྣ་མ་
ཡིན༑ རྣ་བས་གོང་མའི་སྒྲ་མ་ཡིན། རྣམ་པར་ཤེས་་པའང་དེའི་སྒྲ། ལུས་ཀྱིའང་གཉིས་ཀ་
ཐམས་ཅད་དུ། ཞེས་སྦྱར་བར་བྱའོ། སྣ་ལྕེ་ལུས་ཀྱིས། ཁམས་གསུམ་པོ་དེ་དག་ནི་ཡུལ་
དང་། རྣམ་ཤེས་དངརྟེན་ལུས་ཐམས་ཅད་རང་རང་དང་ས་གཅིག་པ་ཁོ་ན་ཡིན་ཏེ། དེ་དག་
དབང་པོ་དང་ཕྲད་ནས་འཛིན་པས་ཆོད་པ་དང་རིང་བའི་དོན་ལ་མི་འཇུག་པའི་ཕྱིར། འོན་
ཀྱང་དམིགས་ཀྱིས་བསལ་ན། ལུས་དང་ལུས་ཀྱི་དབང་པོ་དང་རེག་བྱ་ནི་ས་མཚུངས་པ་
ཁོ་ན་ཡིན་ཏེ། རང་གི་ས་པར་མཚུངས་པའི་ཕྱིར། ལུས་ཀྱི་རྣམ་ཤེས་དང་། དེའི་ཡུལ་རེག་
བྱ་ས་མི་གཅིག་པ་ཡོད་དེ། བསམ་གཏན་གཉིས་པ་ཡན་ཆད་ཀྱི་ལུས་ཀྱི་རྣམ་ཤེས་ཀྱིས་
རེག་བྱ་འཛིན་པ་ཡིན་ན། ལུས་ཀྱི་རྣམ་ཤེས་དེ་བསམ་གཏན་དང་པོར་གཏོགས། རེག་བྱ་
རང་སར་གཏོགས་པའི་ཕྱིར། ཡིད་དང་། ཆོས་དང་། ཡིད་ཀྱི་རྣམ་ཤེས་དང་། དེའི་རྟེན་
ལུས་རྣམས་མཐའ་གཅིག་ཏུ་མ་ངེས་ཏེ། ཐམས་ཅད་ས་མཚུངས་པའང་སྲིད། མི་མཚུངས་
པའང་སྲིད་པའི་ཕྱིར། གཉིས་པ་གཞུང་དོན་ནི། བྱེད་པ་ལ་བལྟོས་པའི་ཁམས་ཀྱི་རྣམ་པའི་
རབ་དབྱེ་བཞག་ཏུ་ཡོད་དེ། ལྟ་བ་དང་ལྟ་མིན་སོགས་དྲུག་གི་སྒོ་ནས་ཤེས་པར་བྱ་བ་ཡིན་
པའི་ཕྱིར། བདུན་པ། ༈ །རབ་དབྱེ་གཞན་བསྟན་པ་ནི། གཉིས་ཀྱི་རྣམ་ཤེས་ཕྱིའི་ལྔ། ཞེས་
སོགས་ཀྱི་སྐབས་སུ། སྤྱི་དོན་དང་། གཞུང་དོན་ནོ། །དང་་་ོ་༩། རྣམ་ཤེས་གང་གིས་ཤེས་
པར་བྱ་བ་དང་། རྟག་མི་རྟག་གི་ཁྱད་པར། དབང་པོ་དང་དབང་པོ་མིན་པའི་ཁྱད་པར་བཤད་
པའོ། །དང་པོ་ནི། ཁམས་བཅོ་བརྒྱད་པོ་རྣམ་ཤེས་གང་གིས་ཤེས་པར་བྱ་བ་བཞག་ཏུ་ཡོད་
དེ། །གཟུགས་སོགས་ཕྱིའི་ཁམས་ལྔ་པོ་དེ་རང་རང་གི་དབང་པོའི་རྣམ་པར་ཤེས་པ་དང་།
ཡིད་ཀྱི་རྣམ་པར་ཤེས་པ་གཉིས་ཀས་ཤེས་པར་བྱ་བ་ཡིན། ཁམས་ལྷག་མ་བཅུ་གསུམ་པོ་
ཡིད་ཤེས་ཁོ་ནས་ཤེས་པར་བྱ་བ་ཡིན་པའི་ཕྱིར། གཉིས་པ་ནི། ཁམས་བཅོ་བརྒྱད་ལ་རྟག་
~110~

མཛོད་ཉི་མའི་དཀྱིལ་འཁོར།
མི་རྟག་གི་ཁྱད་པར་བཞག་ཏུ་ཡོད་དེ། ཆོས་ཁམས་ཀྱི་ཕྱོགས་གཅིག་འདུས་མ་བྱས་
གསུམ་པོ་རྟག་པ་ཡིན། ཁམས་ལྷག་མ་ཕྱེད་དང་བཅོ་བརྒྱད་མི་རྟག་པ་ཡིན་པའི་ཕྱིར། ཁོ་
ན་རེ་རྫས་དང་ལྷན་ཅིག །ཅེས་བཤད་པ་དང་བཟློས་སོ་ཞེ་ན། མི་བཟློས་ཏེ། སྔར་བཤད་པ་
དེ་དག་རྟག་རྫས་ཀྱི་དབང་དུ་བྱས་འདིར་རྟག་པ་ཙམ་གྱི་དབང་དུ་བྱས་པའི་ཕྱིར། གསུམ་
པ་ནི། ཁམས་བཅོ་བརྒྱད་ལ་དབང་པོ་དང་དབང་པོ་མིན་པའི་ཁྱད་པར་བཞག་ཏུ་ཡོད་དེ།
ཆོས་ཁམས་ཀྱི་ཕྱེད་སྲོག་གི་དབང་པོ་ཚོར་བའི་དཔང་པོ་ལྔ། དང་སོགས་ལྔ། ཟག་མེད་ཀྱི་
དབང་པོ་གསུམ་རྣམས་དང་། ནང་གི་ཁམས་སུ་སྔར་བཤད་པའི་བཅུ་གཉིས་པོ་དེ་རྣམས་
ནི་དབང་པོ་ཡིན། །གཟུགས་སོགས་ཕྱིའི་ཁམས་ལྔ་དང་། ལྷག་མ་ཆོས་ཁམས་ཀྱི་ཕྱེད་
དབང་པོ་མ་ཡིན་པའི་ཕྱིར། རྟགས་དང་པོ་གྲུབ་སྟེ། དེ་རྣམས་དབང་བྱེད་པའི་དངོས་པོ་
ཡིན་པའི་ཕྱིར། གཉིས་པ་གཞུང་དོན་ནི། ཁམས་ཀྱི་རྣམ་པའི་རབ་དབྱེ་གཞན་ཡང་བཞག་
ཏུ་ཡོད་དེ། རྣམ་ཤེས་གང་གིས་ཤེས་བྱ་དུ་ཡིན་སོགས་བཤད་དུ་ཡོད་པའི་ཕྱིར། མདོར་
ན། །གནས་དང་པོ་ཡན་གྱི་དོན་མདོར་བསྡུ་ན། །མཚན་དོན་མཆོད་བརྗོད་དགོས་པ་བརྗོད་
བྱ་དུས། །ཆོས་ཅན་སུམ་ཅུ་རྩ་ལྔའི་ངོ་བོ་དང་། །དེ་བཞིན་གྲངས་ངེས་རྣམ་དབྱེ་རྒྱས་པར་
བཤད། དེ་དོན་ཕྱེ་པས་དང་པོའི་གསལ་བྱེད་དོ། །མཆིམས་བློ་བཟང་གྲགས་པས། །བློ་
ལྡན་གང་གིས་ཆོས་རབ་རྣམ་བཤད་པ། །དེ་ཐོབ་བྱ་ཕྱིར་ཟག་བཅས་ཟག་མེད་དང་།
འདུས་བྱས་ཕུང་པོ་ཁམས་དང་སྐྱེ་མཆེད་རྣམས། །གསལ་བར་བཤད་འདི་དང་པོ་མཉན་
པར་གྱིས། །ཞེས་གསུངས་སོ། ལེགས་པར་བཤད་པ་ཉི་མའི་དཀྱིལ་འཁོར་ལས། །ཆོས་
མངོན་མཛོད་ཀྱི་དང་པོ་གནས་དེ་ཡི། ལེགས་བཤད་འོང་སྟོང་ཕྱོགས་བཅུར་རབ་འཕྲོས་
པས། །མི་ཤེས་མུན་པའི་ཚོགས་ཀུན་རབ་གསལ་ནས། སྐལ་ལྡན་པདྨའི་ཚལ་རབ་རྒྱས་
པར་བྱས། །དོན་གཉེར་རྐང་དྲུག་ལྡན་པའི་བུང་བའི་ཚོགས། ། ལེགས་བཤད་སྦྲང་རྩིས་
ལུས་སྟོབས་རཔ་རྒྱས་ནས། །འཕུར་ལྡིང་རོལ་པས་ཕྱོགས་ཀུན་རབ་ཁྱབ་སྟེ། །བསྟན་དང་
~111 ~

མཛོད་ཉི་མའི་དཀྱིལ་འཁོར།
སེམས་ཅན་ཕན་བདེ་རྒྱས་གྱུར་ཅིག །
༈ །བླ་མ་དང་རྗེ་བཙུན་མཁྱེན་པའི་གཏེར་དབྱེར་མ་མཆིས་པའི་ཞབས་ལ་གུས་
པས་ཕྱག་འཚལ་ལོ། །བརྩེ་བ་ཆེན་པོས་རྗེས་སུ་བཟུང་དུ་གསོལ། གནས་གཉིས་པའི་
བརྗོད་བྱའི་གཙོ་བོ་ཐམས་ཅད་གསུམ་དུ་འདུས་ཏེ། དབང་པོའི་རང་བཞིན། འདུས་བྱས་ཀྱི་
སྐྱེ་ཚུལ། རྒྱུ་རྐྱེན་འབྲས་བུའི་ཚུལ་བཤད་པ་གསུམ་དུ་འདུས་པའི་ཕྱིར། དེས་ན་དབང་པོ་
བསྟན་པའི་གནས་འཆད་པ་ལ་གཉིས། དབང་པོའི་རྣམ་བཞག་དང༌། འདུས་བྱས་ཀྱི་སྐྱེ་
ཚུལ། དང་པོ་ལ་དྲུག །དབང་པོའི་རང་བཞིན། སྐབས་སུ་བབས་པའི་ངོ་བོ། རྣམ་པའི་རབ་
དབྱེ། རྙེད་གཏོང་། དགེ་སྦྱོང་ཚུལ་གྱི་འབྲས་བུ་དབང་པོ་དུས་ཐོབ། དབང་པོའི་ལྡན་ཚུལ་
ལོ། །དང་པོ་ལ་གཉིས། དབང་པོའི་བྱེད་ལས་དང་། གྲངས་ངེས་པའི་རྒྱུ་མཚན། དང་པོ་ནི།
ལྔ་པོ་རྣམས་ནི་དོན་བཞི་ལ། །ཞེས་སོགས་ཏེ། འདིའི་སྐབས་སུ་སྤྱི་དོན་དང་། གཞུང་དོན་
ནོ། །དང་པོ་ལ་དྲུག །དབང་པོའི་ངེས་ཚིག །དབྱེ་བ། མཚན་ཉིད། གྲངས་ངེས། གང་གིས་
གང་ལ་དབང་བྱེད་པ། རྣམ་པའི་རབ་དབྱེའོ། དང་པོ་ནི། ཅིའི་ཕྱིར་དབང་པོ་ཞེས་བརྗོད་ཅེ་
ན། ལེགས་པར་སྦྱར་བའི་སྒྲ་ལས། ཨིན་ཏྲ། ཞེས་གསུངས་པའི་དོན། མུ་སྟེགས་བརྡ་སྤྲོད་
པ་དག་ན་རེ། བདག་གི་རྟགས་སམ་མཚན་མར་གྱུར་པ་དབང་པོའོ། ། ཞེས་འཆད། རང་
ལུགས་ནང་པ་སངས་རྒྱས་པས་དེ་ལ་རྐྱེན་བྱིན་ཏེ། ཨིན་ཏྲ་ཨི་ཤྭར། ཞེས་པའི་དོན། དབང་
ནི་དབང་ཕྱུག་དམ་པའོ། །ཞེས་པར་འགྱུར་བས། ཤིན་ཏུའམ་ལྷག་པར་དབང་བྱེད་པས་
དབང་པོ་ཞེས་གསུངས་ཏེ། དཔེར་ན་གུན་ཛར་ཞེས་པའི་སྒྲ་ཚང་ཚིང་ཞེས་པ་ལ་འཇུག་
པས་ནགས་ཚང་ཚིང་ན་རྒྱུ་བའི་གླང་པོ་ཞེས་ཟེར་པ་བཞིན་ནོ། །དབུས་མཐའི་འགྲེལ་པར་
ཡང་། དབང་བྱེད་ཅེས་བྱ་བ་ནི་ལྷག་པར་དབང་བྱེད་པས་ན་དབང་བྱེད་པ་སྟེ་རྒྱུ་ཞེས་བྱ་
བའི་ཐ་ཚིག་གོ །ཞེས་གསུངས་སོ༑ ༈ །གཉིས་པ་ནི། དབང་པོ་ལ་དབྱེ་ན་ཉེར་གཉིས་སུ་
ཡོད་དེ། མིག་སོགས་དབང་པོ་དྲུབ། །སྲོག་གི་དབང་པོ། ཕོ་མོའི་དབང་བོ་གཉིས། ཚོར་
~112~

མཛོད་ཉི་མའི་དཀྱིལ་འཁོར།
བའི་དབང་པོ་ལྔ། དད་སོགས་དབང་པོ་ལྔ། ཟག་མེད་ཀྱི་དབང་པོ་གསུམ་ཡོད་པའི་
ཕྱིར། །གསུམ་པ་ནི། ལྷག་པར་དབང་བྱེད་པའི་རིགས་ཨུ་གནས་པས་རབ་ཏུ་ཕྱེ་བར་
དམིགས་པ། དབང་པོའི་མཚན་ཉིད་དང་། རང་གི་འབྲས་བུར་གྱུར་པའི་དབང་པོའི་རྣམ་
པར་ཤེས་པའི་ཐུན་མོང་མིན་པའི་བདག་རྐྱེན་བྱེད་པའི་རིགས་སུ་གནས་པས་རབ་ཏུ་ཕྱེ་
བའི་ནང་གི་གཟུགས་ཅན་དང་བར་དམིགས་པ། དབང་པོ་གཟུགས་ཅན་པའི་མཚན་ཉིད།
དབྱེ་ན་ལྔ་། དེ་རེ་རེ་ལ་རྟེན་བཅས་དང་། དེ་མཚུངས་གཉིས་གཉིས་སུ་ཡོད་དོ། །རང་གི་
འབྲས་བུར་གྱུར་པའི་རྣམ་པར་ཤེས་པའི་ཐུན་མོང་མ་ཡིན་པའི་བདག་རྐྱེན་བྱེད་པའི་གཙོ་
བོའི་རྣམ་རིག་ཏུ་དམིགས་པ། ཡིད་དབང་གིས་མཚན་ཉིད། གཙོ་བོ་སེམས། ཡིད་ཀྱི་
དབང་པོ་རྣམ་པར་ཤེས་པ། རྣམ་རིག །ཡིད་ཀྱི་སྐྱེ་མཆེད་ཞེས་བྱ་བ་རྣམས་དོན་གཅིག་
མིང་གི་རྣམ་གྲངས་ཡིན་ཏེ། སེམས་དང་ཡིད་དང་རྣམ་ཤེས་རྣམས། དོན་གཅིག །ཞེས་
དང་། སུམ་ཅུ་པར། སེམས་ཡིད་རྣམས་ཤེས་རྣམ་རིག་རྣམས། རྣམ་གྲངས། ཞེས་བཤད་
པའི་ཕྱིར། ངེས་ཚིག་ནི། བྱེ་བྲག་སྨྲ་བས། དགེ་མི་དགེ་འབྱེད་པར་བྱེད་པས་ན་སེམས།
དེའི་རྟེན་བྱེད་པས་ན་ཡིད། དེ་ལ་དམིགས་པས་ན་རྣམ་པར་ཤེས་པ་ཞེས་འདོད། མདོ་སྡེ་པ་
དང་སེམས་ཙམ་པས། བག་ཆགས་གསོག་པས་ན་སེམས། རྟེན་གྱི་ཆ་ནས་ཡིད། བརྟེན་
པའི་ཆ་ནས་རྣམ་པར་ཤེས་པ་ཞེས་དང་། ཡང་རིང་དུ་འགྲོ་བས་ན་སེམས། སྔོན་དུ་འགྲོ་
བས་ན་ཡིད། ཡུལ་ཤེས་པར་བྱེད་པའི་དམིགས་པར་བྱེད་པས་རྣམ་པར་ཤེས་པ་ཞེས་དང་།
ཡང་མ་འོངས་པའི་འཇུག་ཤེས་ཚོགས་དྲུག་ལ་སེམས། ད་ལྟར་བ་ཚོགས་དྲུག་ལ་རྣམ་པར་
ཤེས་པ་འདས་པའི་ཚོགས་དྲུག་ལ་ཡིད། ཅེས་དང་། ཡང་གདུལ་བྱ་སྐྱོ་བ་སྤངས་ཕྱིར་
ཁམས་སྟོན་པ་ན་སེམས་ཀྱི་ཁམས། སྐྱེ་མཆེད་སྟོན་པ་ན་ཡིད་ཀྱི་སྐྱེ་མཆེད ཕུང་པོ་སྟོནཔ་
ན་རྣམ་ཤེས་ཀྱི་ཕུང་པོ་ཞེས་སྟོན་པ་ཡིན་ཏེ། དེ་སྐད་དུ་ཡང་བྱེད་པ་གསུམ་དང་དུས་
གསུམ་དང༌། བསྟན་པ་གསུམ་གྱི་དབང་གེའོ། ཞེས་སྔོན་གྱི་མཁས་པ་ཀླུ་མེས་གསུངས་
~113~

མཛོད་ཉི་མའི་དཀྱིལ་འཁོར།
སོ། །གཞན་ཡང་སེམས་ཙམ་པས་ཐེག་བསྡུས་བཤད་སྦྱར་དུ་སེམས་ནི་ཀུན་གཞིའི་རྣམ་
ཤེས་ཏེ། ངར་འཛིན་པ་ནི་ཡིད་ཡིན་ནོ། །ཡུལ་ལ་སོ་སོར་རིག་པ་ནི། རྣམ་པར་ཤེས་པ་
ཡིན་པར་བརྗོད། ཞེས་དང་། རྒྱན་སྟུག་པོ་བཀོད་པའི་མདོ་ལས། སེམས་ནི་ཀུན་གཞིའི་
རྣམ་པར་ཤེས། རང་སེམས་བདག་ཉིད་ཡིད་ཡིན་ནོ། །གང་ཟག་ཡུལ་ལ་འཛིན་བྱེད་པ། དེ་
ནི་རྣམ་པར་ཤེས་ཞེས་བྱ། སེམས་ནི་ལས་རྣམས་གསོག་པ་སྟེ། ཡིད་ནི་ཁོངས་སུ་ཆུད་
པར་བྱེད། རྣམ་པར་ཤེས་པ་རྣམ་པར་རིག །ལྔ་པོ་སྣང་བས་རྟོགས་པར་བྱེད། ཞེས་
གསུངས་པ་ལྟར་ཡང་བཞེད་དོ། །སེམས་སེམས་བྱུང་མཚུངས་ལྡན་ལྔ་མཚུངས་ཡིན་ཏེ།
སེམས་དང་སེམས་བྱུང་རྣམས། རྟེན་དང་དམིགས་པ་རྣམ་བཅས་དང་། མཚུངས་པར་ལྡན་
པ་རྣམ་པ་ལྔ༌། ཞེས་གསུངས་པའི་ཕྱིར། ཕུང་པོ་རིགས་མཐུན་ལྷན་ཅིག་ཏུ་གནས་པ་ལ་
ལྷག་པར་དབང་བྱེད་པའི་རིགས་སུ་གནས་པས་རབ་ཏུ་ཕྱེ་བའི་ཚེ་ཡིན་པར་དམིགས་པ་
དེ། སྲོག་གི་དབང་པོའི་མཚན་ཉིད་ཡིན་ཏེ། གདགས་པའི་བསྟན་བཅོས་ལས། སྲོག་གི་
དབང་པོ་གང་ཞེ་ན། ཁམས་གསུམ་པའི་ཚེ་ཡིན་ནོ། ཞེས་དང་། རྣམ་བཤད་རིག་པའི་
འགྲེལ་པར། ཚེ་ནི་དྲོད་དང་རྣམ་པར་ཤེས་པ་གཉིས་ཀའི་གཤིར་གྱུར་པའི་ཆོས་གང་ཡིན་
པ་སྟེ། སྲོག་ཅེས་བྱ་བའི་རྣམ་གྲངས་སོ། །ཞེས་དང་། སྲོག་ནི་ཚེ་ཡིན་དྲོད་དང་ནི། རྣམ་
ཤེས་རྟེན་གང་ཡིན་པའོ། །ཞེས་གསུངས་ཞིང་། དེའི་དོན་ནི། ཚེ་ཞེས་བྱ་བས་འདོད་
གཟུགས་སུ་དྲོད་དང་རྣམ་ཤེས་གཉིས་ཀའི་རྟེན་བྱེད། གཟུགས་མེད་དུ་རྣམ་ཤེས་ཁོ་ནའི་
རྟེན་བྱེད་ཅེས་པའོ། །ཆོས་སྦྱིན་མའི་མདོ་ལས། ཚེ་དང་དྲོད་དང་རྣམ་ཤེས་འདིས། གང་ཚེ་
ལུས་ནི་འདོར་བྱེད་ཅིང༌། བོར་ནས་དེ་ཚེ་འདུག་པ་ནི། སེམས་མེད་ཇི་ལྟར་ཤིང་བཞིན་
ནོ། །ཞེས་གསུངས་པ་ནི། ཚེ་དྲོད་རྣམ་ཤེས་གསུམ་ཕན་ཚུན་རྟེན་བརྟེན་པའི་དོན་ནོ། །རྒྱན་
སྟུག་པོ་བཀོད་པའི་མདོ་ལས་ཀྱང་། ཚེ་དང་དྲོད་དང་རྣམ་ཤེས་འདིས། གང་ཚེ་ལུས་ནི་
བོར་གྱུར་བ། དེ་ཚེ་ལུས་ནི་དོར་བ་སྟེ། ཤིང་བཞིན་ཚོར་བ་མེད་པའོ། །ཞེས་གསུངས་
~114~

མཛོད་ཉི་མའི་དཀྱིལ་འཁོར།
སོ། །དེ་ལ་མདོ་སྡེ་པ་ན་རེ། ཚེ་དང་དྲོད་རྣམས་བཟློག་པ་མེད་པར་ཐལ། ཕན་ཚུན་བརྟེན་པ་
ཡིན་པཨ་ཚེ་མ་ལོག་པར་དྲོད་དང་རྣམ་ཤེས་མི་ཟློག །དེ་གཉིས་མ་ལོག་པར་ཚེ་མི་ཟློག་
པའི་ཕྱིར་ཞེས་ཟེར། བྱེ་བྲག་ཏུ་སྨྲ་བས་སྐྱོན་དེ་སྤངས་པར་འདོད་ནས་དྲོད་རྣམས་ཚེའི་རྟེན་
མིན་གྱི་སྔོན་ལས་ཚེའི་རྟེན་ཡིན་ཏེ། སྔོན་གྱི་ལས་ཀྱིས་ཇི་ལྟར་འཕངས་པ་ལྟར་ཚེ་གནས་
པའི་ཕྱིར། འོ་ན་སྔོན་གྱི་ལས་དེ་རྣམས་ཀྱི་རྟེན་མིན་པའི་རྒྱུ་མཚན་ཅི་ཞེ་ན། མིན་ཏེ། ཡིན་
ན་རྣམ་ཤེས་དེ་རྣམ་སྨིན་ཡིན་དགོས་པ་ལས་མ་ཡིན་པའི་ཕྱིར། དགེ་མི་དགེའི་རྣམ་ཤེས་དུ་
མ་ཡོད་པའི་ཕྱིར། འོ་ན་ཚེ་ཟད་པ་ཁོ་ནས་འཆི་འམ༵་ཞེ་ན། འདི་ལ་མུ་བཞི་ཡོད་དེ། ཚེ་ཟད་
ལ་བསོད་ནམས་མ་ཟད་པར་འཆི་བ་ནི། ཚེའི་རྣམ་པར་སྨིན་པ་ཟད། ལོངས་སྤྱོད་ཀྱི་རྣམ་
པར་སྨིན་པ་མ་ཟད་པར་འཆི་བ་ལྟ་བུའོ། །བསོད་ནམས་ཟད་ལ་ཚེ་མ་ཟད་པར་འཆི་བ་ནི།
ལོངས་སྤྱོད་ཀྱི་རྣམ་སྨིན་དུ་གྱུར་པའི་ལས་ཟད། ཚེའི་རྣམ་སྨིན་དུ་གྱུར་པའི་ལས་མ་ཟད་
པར་འཆི་བ་ལྟ་བུའོ། ། གཉིས་ཀ་ཟད་ནས་འཆི་བ་ནི་ཚེ་དང་བསོད་ནམས་ཀྱི་རྣམ་སྨིན་
གཉིས་ཀ་ཟད་ནས་འཆི་བ་ལྟ་བུའོ། །གཉིས་ཀ་མ་ཟད་པར་འཆི་་བ་ནི་གཉིས་ཀ་མ་ཟད་པར་
དུས་མིན་པར་རྐྱེན་དབང་གིས་འཆི་བ་ལྟ་བུའོ། །མདོ་ལས་དུས་མིན་པར་འཆི་བ་བརྒྱད་
གསུངས་སོ། །དུས་མིན་པར་འཆི་བ་ནི་དཔེར་ན་ལུས་ཐོབ་པ་ནི་བཞི་སྟེ། ལུས་ཐོབ་པ་གང་
ལ་པདག་ཉིད་འཆི་བར་གྱུར་གྱིས། གཞན་གྱིས་གསོད་པ་མིན་པ་ཡང་ཡོད་དེ། ཞེས་མུ་
བཞི་གསུངས་སོ། །མུ་དང་པོ་ནི། འདོད་ལྷ་རྩེ་མོམ་མྱོས་པ་དང་གྲོགས་ལ་ཡིད་འཁྲུགས་
བ་ལྟ་བུ་དང༌། སངས་རྒྱས་བཅོམ་ལྡན་འདས་ཀྱང་ཡིན་ཏེ། དེ་ཉིད་ལྷ་དང་བཅས་པའི་
འཇིག་རྟེན་སུས་ཀྱང་བསྐྱོངས་པར་ནི་མི་ནུས་ལ། རང་གིས་སྐུ་ཚེའི་འདུ་བྱེད་གཏོང་བ་ལ་
མངའ་བརྙེས་པའི་ཕྱིར། མུ་གཉིས་པ་ནི། །མངལ་དང་སྒོ་ང་ན་གནས་པ་ལྟ་བུའོ། །མུ་
གསུམ་པ་ནི། འདོད་པའི་མི་ཕལ་ཆེ་བ་ལྟ་བུའོ། །མུ་བཞི་པ་ནི། སྲིད་པ་ཐ་མ་པ་ཐམས་ཅད་
དང་། ། གཟུགས་གཟུགས་མེད་ཀྱི་ལྷ་ཐམས་ཅད་དང་། དམྱལ་པ་པ་དང༌། བྱང་སྒྲ་མི་སྙན་
~115~

མཛོད་ཉི་མའི་དཀྱིལ་འཁོར།
པ་དང་། བྱམས་པ་དང་། སེམས་མེད་ཀྱི་སྙོམས་འཇུག་གཉིས་ལ་སྙོམས་པར་འཇུག་པ་
དང་རྒྱལ་པོའི་དྲང་སྲོང་དང་། རྒྱལ་པོའི་ཕོ་ཉ་དང་། རྒྱལ་བས་བསྟན་པ་དང་། ཆོས་ལེན་
དང་། མཆོག་ཅན་དང་། གངྒའི་ལེན་དང་། ཚོང་དཔོན་གྱི་བུ་གྲགས་པ་གཞོན་ནུ་དང་།
འཚོ་བྱེད་གཞོན་ནུ་ལ་སོགས་པ་རྣམས་ལྟ་བུའོ། །དེ་ཡང་གཞན་གོ་སླ་ལ། རྒྱལ་པོའི་དྲང་
སྲོང་ནི། འཁོར་ལོ་བསྒྱུར་བའི་རྒྱལ་པོ་རབ་ཏུ་བྱུང་བ་ཡིན་ཏེ། དེ་ཡང་འདི་ལྟར་མི་ཐི་ལ་
ཞེས་བྱ་བའི་གྲོང་དུ་ལྷ་ཆེན་པོའི་མིང་ཅན་འཁོར་ལོ་བསྒྱུར་བ་སྟོང་ཕྲག་བརྒྱད་ཅུ་རྩ་བཞི་
འབྱུང་སྟེ། དེ་དག་ཀྱང་སྐྲ་དང་ཁ་སྤུ་འབྲེག་པ་ན། གང་གི་ཚེ་ངའི་མགོ་བོ་ལ་ལྷའི་ཕོ་ཉ་སྐྲ་
དཀར་བྱུང་བ་མཐོང་བའི་ཚེ་སྨྲོས་ཤིག་ཅེས་འབྲེག་མཁན་ལ་སྨྲས་སོ། །འབྲེག་མཁན་གྱིས་
དེ་ལྟ་བུ་མཐོང་བའི་ཚེ་གསེར་གྱི་ཚེར་བཟུངས་ཀྱིས་དལ་བུས་ཕྱུང་ནས་ཕྱག་ཏུ་ཕུལ་ལོ། །
དེའི་ཕྱག་གིས་བླངས་ཏེ། །དེ་ནི་བདག་གི་མགོ་བོ་ལ། །ན་ཚོད་འཇོམས་པའི་སྐྲ་སྐྱེས་ཏེ།
ལྷའི་ཕོ་ཉ་བྱུང་གྱུར་པས། །ད་ནི་རབ་བྱུང་དུས་ལ་བབ། ཅེས་གསུངས་ནས། བུ་ཐུ་བོ་རྒྱལ་
སྲིད་ལ་དབང་བྱེད་པར་བསྐོས་ཏེ། རབ་ཏུ་བྱུང་བར་གསུངས་པ་ལྟ་བུའོ། །རྒྱལ་བའི་ཕོ་ཉ་
ནི། དེའི་དྲུང་དུ་འཕྲིན་སྐྱེལ་བའོ། །དེ་ཡང་དོན་མ་བྱས་ཀྱི་བར་དུ་མི་འཆི་སྟེ། དཔེ་ན། ཨམྲ་
སྐྱོང་མས་ནེ་ཙོ་བཞིན་རྒྱས་བཞེས་པ། བཅོམ་ལྡན་འདས་ཀྱི་དྲུང་དུ་བཏང་བ་དང་། ལི་ཚུ་
བྱི་དག་གིས་མཐོང་སྟེ་མདའ་འཕང་པས། །དེས་སྨྲས་པ། གཞན་གྱི་ཡུལ་མིས་གནོད་པ་
དང་། ཕོ་ཉས་བཅིངས་པ་མིན་ཞེས་ཐོས། པདག་ནི་རྒྱལ་བའི་ཕོ་ཉ་སྟེ། ལུས་ཅན་ཀུན་གྱིས་
གནོན་མ་ཡིན། ཞེས་སྨྲས་པ་དང་། དེ་དག་ན་རེ། ཁྱོད་ཀྱི་ཚིག་ལ་བདག་ཅག་གི །མདའ་
ཡང་ཆད་ཅིང་ལྷུང་བར་གྱུར། དྲང་སྲོང་ཆེན་པོས་རབ་བསྲུངས་པས། ཁྱོད་ནི་འཇིག་པ་
མེད་པར་སོང་།ཞེས་སྨྲས་ཏེ་པཏང་བ་ལྟ་བུའོ། ། རྒྱལ་བས་བསྟན་པ་ནི་དེས་ལུང་བསྟན་པ་
ཇི་ལྟ་པ་དེ་ལྟར་ངེས་པ་བཞིན། ལུང་ལས། རྒྱ་མཚོ་བཞིའི་ཆུ་ནི་སྐམ་གྱུར་ཅིང་། རི་དང་
ནགས་བཅས་ས་ནི་གས་གྱུང་ལ། ཉི་མ་ཟླ་བ་ས་ལ་ལྷུང་གྱུར་ཀྱང་། །ཐུབ་པས་བཤད་པ་
~116~

མཛོད་ཉི་མའི་དཀྱིལ་འཁོར།
རྣམ་པ་གཞན་མི་འགྱུར། །ཞེས་གསུངས་པའི་ཕྱིར། འདིར་གཞོན་ནུ་མེ་སྐྱེས་ཀྱི་གཏམ་
དཔེར་བརྗོད་ན་འགྲིག་གོ །གཞན་ཡང་གཉན་ཡོད་ན། དེད་དཔོན་གཅིག་ཡུལ་གཞན་དུ་
སོང་བ་དང་། ཆུང་མས་གཞན་དང་འགྲོགས་པས་ཁྱེའུ་ཞིག་བཙས་པ་ན། གཞན་གྱི་དམད་
པར་དོགས་ནས་འདི་བསད་པར་བྱའོ། ། ཞེས་ཁོལ་མོའི་ལག་ཏུ་བཏད་དེ། དེས་ཁྱིའི་ཚང་
དུ་སྐུར་བ་དང་། ཁྱི་དེ་རྣམས་ཁྱེའུ་དེ་ཉིན་མཚན་དུ་བསྲུངས་བར་བྱེད་ནས། བཅོམ་ལྡན་
འདས་འཁོར་དང་བཅས་པ་དེར་བྱོན་པས་གཟིགས་ཏེ། གཞོན་ནུ་འདི་མཉན་ཡོད་དུ་ཕྱུག་
བོ་རྣམས་ཀྱི་མཆོག་ཏུ་འགྱུར་ཞིང་། མཐར་རབ་ཏུ་བྱུང་ནས་དགྲ་བཅོམ་པ་ཕོབ་པར་འགྱུར་
རོ་ཞེས་ལུང་བསྟན་ཏོ། །དེ་ནས་ཁྱིམ་བདག་སླེབས་ཏེ་ཁྱེའུ་དེ་རང་གི་ནང་དུ་བླངས་པ་དང་
ཆུང་མས་སྨྲས་པ། །བདག་ཅག་ལ་བུ་དང་བུ་མོ་ཡོད་བཞིན་དུ་འདིས་ཅི་ཞིག་བྱ་ཞེས། དུག་
གཏོང་བ་དང་མེར་འཇུག་པ་དང་མཚོན་གྱིས་བཏུབས་ཀྱང་མ་ཆོད་པར་གཉན་ཡོད་ཀྱི་ཕྱུག་པོ་
རྣམས་ཀྱི་མཆོག་ཏུ་གྱུར་པ་ལྟ་བུའོ། །ཆོས་ལེན་ནི། བདེན་པ་མཐོང་བར་འོས་པ་ཡིན་པས།
མས་དུར་ཁྲོད་དུ་སྐུར་ཡང་མ་ཤི་བ་གཅིག་ཡིན་ནོ། །མཆོག་ཅན་ནི། ཤ་རིའི་བུའི་སློབ་མ་
ཞིག་ཡིན་ཏེ། ཤ་རི་བུས་བསོད་སྙོམས་ལ་ཞུགས་པ་དང་། རྒྱལ་པོའི་ཁབ་ན་ཕྱུག་པོའི་
མཆོག་ཅེས་པ་ལ། འབངས་ཡིད་ཆེས་པ་རྐུན་མ་ཞེས་པ་གཅིག་ཡོད་དེ། དེ་སྨད་འཚོང་
མས་བསླུས་པས། ཕྱུག་པོ་མཆོག་གི་ཆུང་མའི་དཔུང་པ་གཉིས་བཅད་དེ་གདུབ་བུ་ཁྱེར་རོ།
དེ་མི་རྣམས་ཀྱིས་ཚོར་ནས་བརྡས་པ་དང༌། །གདུབ་བུ་ཤ་རིའི་བུའི་ལྷུང་བཟེད་དུ་བོར་ཏེ།
རྐུན་མ་དེ་ཟིན་ནས་རྒྱལ་པོ་མ་སྐྱེས་སྐས་གསལ་ཤིང་ལ་བརྩོན་ནོ། །དེ་ནས་ཤ་རིའི་བུས་
དེ་གསལ་ཤིང་ལ་གནས་བཞིན་པ་ལ་ཆོས་བསྟན་པ་དང་། དེས་དགྲ་བཅོམ་པ་ཐོབ་སྟེ།
ནམ་མཁའ་ལ་གསལ་ཤིང་ཁྱེར་ནས་མངོན་པར་འཕགས་པ་ལྟ་བུའོ། །གང་གཱ་ལེན་ནི། ཝ་
ར་ན་སིར་ཕྱུག་པོའི་བུར་གྱུར་པ་ཞིག་གི་མིང་སྟེ། དེ་ཡང་བུ་དེ་རབ་ཏུ་འབྱུང་བར་འདོད་
ཀྱང་། ཕ་མས་མ་གནང་བ་ན། དེས་བསམ་པ་སྐྱེ་བ་འདི་ལ་བདག་གི་རབ་ཏུ་བྱུང་བ་མ་ཐོབ་
~117~

མཛོད་ཉི་མའི་དཀྱིལ་འཁོར།
ཀྱང་། །སྐྱེ་བ་གཞན་དུ་འདི་ལྟ་བུའི་ཕ་མ་དག་བདག་གི་བར་ཆད་དུ་མ་གྱུར་ཅིག །ཞེས་སྨོན་
ལམ་བཏབ་སྟེ། ཕྱི་མར་རབ་ཏུ་འབྱུང་བའི་དོན་དུ་དུག་ཟོས་ཀྱང་མ་ཤི། མཚོན་གྱིས་བཅད་
པ་དང་། གཡང་དུ་འཕྱོངས་པ་དང་། ཐག་པས་བཅིངས་པ་དང་། གླང་པོ་སྨྱོན་པའི་གམ་དུ་
ཕྱིན་པ་སོགས་གང་བྱས་ཀྱང་མ་ཤི་བར། དེ་ཡིད་མི་དགའ་བར་གྱུར་ཏེ། ཡང་བསམ་པ།
མ་བྱིན་པར་བླངས་ན་རྒྱལ་པོ་མ་སྐྱེས་དགྲས་བཟུང་ནས། བསོད་པར་འགྱུར་རོ་སྙམ་ཏེ།
གཞན་གྱིས་ནོར་བརྐུས་པས་གཤེད་མས་བཟུངས་ཏེ། རྒྱལ་པོ་ལ་ཕུལ་པས། གཤེད་མ་
བསྐོས་ཏེ་སྔར་བཞིན་དུ་གྱུར་པས་ངོ་མཚར་པའི་ཚུལ་མཐོང་སྟེ། གོས་དང་རྒྱན་ལ་སོགས་
པས་མཆོད་ནས། རྒྱལ་པོའི་བཀས་གནང་སྟེ། དེ་རབ་ཏུ་བྱུང་ནས་དགྲ་བཅོམ་པ་ཐོབ་པ་
བཞིན་ནོ། །ཚོང་དཔོན་གྱི་བུ་གྲགས་པ་གཞོན་ནུ་ཅེས་པ་ནི། ཝ་ར་ན་སིའི་ཚོང་དཔོན་རིག་
མཆོག་ཅེས་པའི་བུ་ཞིག་སྟེ། དེ་ཉིན་བར་བུད་མེད་ཀྱི་རོལ་མོའི་རྩེ་དགའི་སྤྱོད་པས་ལུས་
ངལ་ཞིང་ཅི་བས་མཚན་མོ་ཉལ་བ་དང་བུད་མེད་དག་ཀྱང་དེ་ལྟར་གྱུར་རོ། །གཉིད་ལོག་
པས་སྤྱོད་ལམ་མི་མཛེས་པ་དེ་དག་མཐོང་ནས། དུར་ཁྲོད་ལྟ་བུར་འདུ་ཤེས་པས་ཡིད་བྱུང་
སྟེ། སྒོ་ཁང་དུ་སོང་ནས་གྲོགས་པོ་དག་བདག་ནི་གཙེས་སོ། །ཞེས་འོ་འདོད་འབོད་པ་དང་།
མི་མ་ཡིན་པ་དག་གི་སྒོ་ཕྱེ་སྟེ་སྒྲ་མི་ཐོས་པར་པྱས་སོ། །དེས་མཐར་གྱིས་བཅོམ་ལྡན་
འདས་ཆུ་བོ་སྒྲ་མེད་ཀྱི་འགྲམ་ན་འཆགས་ཅིང་བཞུགས་པ་མཐོང་ནས། དགེ་སྦྱོང་བདག་
གཅེས་ཅེས་འོ་འདོད་འབོད་པ་དང་། །བཀའ་སྩལ་པ། གཞོན་ནུ་ཚུར་ཤོག་འདི་ཉེ་བར་འཚེ་
བ་མེད་པའི་གནས་ཡོད་དོ་ཞེས་བཀའ་སྩལ་ནས། ཆོས་བསྟན་པས་དགྲ་བཅོམ་པ་ཐོབ་པ་
ཡིན་ནོ། །འཚོ་བྱེད་གཞོན་ནུ་ནི། རྒྱལ་པོ་གཟུགས་ཅན་སྙིང་པོའི་སྲས་ཞིག་ཡིན་ཏེ། རྒྱལ་
པོ་གཟུགས་ཅན་སྙིང་པོས་རྒྱལ་པོའི་ཁབ་ཀྱི་སྐྱེད་མོའི་ཚལ་དུ། །ཚོང་དཔོན་གྱི་ཆུང་མ་
ཞིག་དང་འགྲོགས་ཏེ། སེམས་ཅན་དང་ལྡན་པར་གྱུར་ཏེ། བུད་མེད་དེས་རྒྱལ་པོ་ལ་རྒྱུ་
མཚན་གསོལ་པས་སོར་གདུབ་དང་། སེང་རས་ཕྲ་པོ་བྱིན་ཏེ་སེམས་ཅན་འདི་གལ་ཏེ་
~ 118~

མཛོད་ཉི་མའི་དཀྱིལ་འཁོར།
ཁྱིའུ ར་གྱུར་ན་སོར་གདུབ་འདི་མགུལ་དུ་འཐོགས་ལ་སེ་རས་འདི་བཀོན་ཏེ། ངའི་དྲུང་དུ་
དཀྲིས་བཤིག །བུ་མོར་གྱུར་ན་ཁྱོད་རང་གི་ཡིན་ནོ། །ཞེས་སྨྲས་ནས་སོང་ངོ་། །དེ་ནས་
ཁྱེའུ་བཙས་པས། སྔར་བཞིན་བྱས་ཏེ་སྒྲོམ་དུ་བཅུག་ནས། མངག་གཞུགས་མ་ལ་བསྒོ་བ་།
འདི་ཕོ་བྲང་གི་སྒོར་ཁྱེར་ལ། རྒྱལ་པོ་ལ་གསོལ་ཅིག་ཅེས་བྱས་པས། རྒྱལ་པོས་བླངས་ཏེ་
རང་གི་བུར་ཤེས་ནས་གཞོན་ནུ་འཇིག་མེད་ལ་བྱིན་ཏེ། དེས་གསོས་པས། གཞོན་ནུས་
གསོས་ཞེས་གྲགས། ཕྱིས་དྲང་སྲོང་རྒྱུན་ཤེས་ལ་སྨན་བསླབས་པས། མཁས་པའི་ཕུལ་དུ་
ཕྱིན་ཏེ། འཚོ་བྱེད་གཞོན་ནུ་ཞེས་གྲགས། འདི་ལ་རྒྱལ་པོ་མ་སྐྱེས་དགྲས་སྨན་པའི་རྒྱལ་
པོར་ལན་གསུམ་དབང་བསྐུར། སངས་རྒྱས་བཅོམ་ལྡན་འདས་ཀྱིས་ཆོས་བསྟན་པས།
བདེན་པ་མངོན་སུམ་དུ་མཐོང་བ་ཡིན་ནོ། །སོགས་པའི་སྒྲས་བྷ་ཝ་ལོན་ད་ཀ་ལ་སོགས་པ་
སྟེ་ལུང་ལས་རྒྱས་པར་ཤེས་ནུས་སོ། །འོ་ན་མདོ་ལས། བཙུན་པ་བདག་ཉིད་འགུམ་པ་ཡང་
མི་འགྱུར། གཞན་གྱིས་གསོད་པ་ཡང་མ་ལགས་པའི་སེམས་ཅན་དེ་གང་ལགས། ཤ་རིའི་
པུ་འདུ་ཤེས་མེད་མིན་སྐྱེ་མཆེད་དུ་ཉེ་བར་འགྲོ་བ་རྣམས་སོ། །ཞེས་གསུངས་པ་དང་འགལ་
ལོ། །ཞེ་ན། དེའི་དོན་དང་མི་འགལ་ཏེ། དེའི་དོན་ནི། བདག་ཉིད་ནི་རང་ས་དང་གཞན་ནི་
གོང་སའི་ཉེར་བསྡོགས་ལྟ་བུ་ལ་དགོངས་པའི་ཕྱིར་རོ། །རིགས་རྒྱུན་མི་ཆད་པའི་རིགས་
རྒྱུད་སྤེལ་བ་ལ་ལྷག་པར་དབང་བྱེད་པ་གང་རུང་གི་རིགས་སུ་གནས་པས་རབ་ཏུ་ཕྱེ་བའི་
སྒོ་ནས་རང་གི་གདགས་གཞིར་གྱུར་པའི་ལུས་དབང་གི་ཆ་ཤས་སུ་དམིགས་པ། ཕོ་མོའི་
དབང་པོ་གང་རུང་གི་མཚན་ཉིད། དབྱེ་ན། ཕོ་དབང་དང་མོ་དབང་གཉིས་ཡོད་དེ། ཕོ་མོའི་
དབང་པོ་གཉིས་སེམས་ཅན་གྱི་ཁྱད་པར་དང་བྱེ་བྲག་འབྱེད་པ་ཞེས་པའི་ལྡོག་ཆ་ནས་འཇོག་
མི་རིགས་ཏེ། གཟུགས་ཁམས་པའི་ལྷ་དང་། འདོད་ལྷ་གོང་མ་བཞི་ལ་ཕོ་མོའི་དབང་པོ་
མེད་ཀྱང་། ཕོ་མོའི་ཁྱད་པར་རམ་བྱེ་བྲག་ཡོད་པའི་ཕྱིར། །དེ་རྣམས་ལ་ཕོ་མོའི་དབང་པོ་
མེད་དེ། གཟུགས་ཁམས་པ་རྣམས་འཁྲིག་པའི་འདོད་ཆགས་དང་བྲལ་བའི་ཕྱིར་དང་། ཕོ་
~119~

མཛོད་ཉི་མའི་དཀྱིལ་འཁོར།
མོའི་དབང་པོས་རྟེན་མི་མཛེས་པའི་ཕྱིར། དེ་རྣམས་ལ་ཕོ་མོའི་བྱེ་བྲག་དབྱེར་ཡོད་དེ། སྐད་
གསངས་མཐོ་དམན། ཤ་གྲིམ་ལྷོད། ཁ་སྤུ་ཆེ་ཆུང་ནུ་མ་ཆུང་བ་དང་ཆེ་བ་ལས་བྱེ་བྲག་
འབྱེད་པའི་ཕྱིར། །དེ་སྐད་དུ་ཡང་། སྐད་གསངས་དབང་པོའི་བྱེ་བྲག་གིས། དེ་ནི་སྦ་བར་མི་
ནུས་བཞིན་ཞེས་དང་། ཁམས་མང་པོ་པའི་མདོ་ལས། མོ་ཚངས་པ་བྱེད་པ་ནི་གནས་མེད་
ལ། ཕོ་ནི་གནས་ཡོད་དོ། །ཞེས་པ་ནི། ཕོའི་ཁྱད་པར་གྱི་ཆོས་གཞན་དང་ལྡན་པ་ཙམ་
མོ། །ཞེས་དང༌། རང་འགྲེལ་ལས། དེ་ནི་ཇི་ལྟར་དེ་དག་ཕོ་ཞེས་བྱ། གང་ལས་བྱུང༌།
ཚངས་པ་ཉིད་བྱེད་པ་གང་ཡིན་པ་དེ་ནི་གནས་མ་ཡིན་ཞིང་། སྐབས་མེད་དོ། །ཕོ་གང་ཡིན་
པ་དེ་ནི་གནས་ཡོད་དེ། །ཞེས་གསུངས། ཕོའི་དབང་པོ་གཞན་འདོད་པའི་ཁམས་ན་ཕོ་
རྣམས་ལ་ཡོད་པ་གང་ཡིན་པ་དེ་ནི་ཡོད་དོ།།ཞེས་གསུངས་སོ། །རྣམ་སྨིན་དངོས་བཏགས་
ཅི་རིགས་པས་སེམས་གདུང་བར་མ་ཅི་རིགས་སུ་མྱོང་བ་ལ་ལྷག་པར་དབང་བྱེད་པས་
རིགས་སུ་གནས་པས་རབ་ཏུ་ཕྱེ་བའི་སེམས་བྱུང་དུ་དམིགས་པ། །ཚོར་བའི་དབང་པོའི་
མཚན་ཉིད། དབྱེ་ན། ལུས་ཚོར་བདེ་བའི་དབང་པོ། ལུས་ཚོར་སྡུག་བསྔལ་གྱི་དབང་པོ།
ཡིད་བདེའི་དབང་པོ། ཡིད་མི་བདེའི་དབང་པོ། ཚོར་བ་པཏང་སྙོམས་ཀྱི་དབང་པོ་དང་ལྔ་
ཡོད་དེ། བསྡུ་ན། ལུས་ཚོར་དང་སེམས་ཚོར་གཉིས་སུ་འདུ་དང་པོ་དང་དབང་ཤེས་སུ་
གྱུར་པའི་ཚོར་བ་དོན་གཅིག །ཕྱི་མ་དང་ཡིད་ཤེས་སུ་གྱུར་པའི་ཚོར་བ་དོན་གཅིག
འཇིག་རྟེན་པའི་རྣམ་བྱང་ལ་ལྷག་པ་དབང་བྱེད་པའི་རིགས་སུ་གནས་པས་རབ་ཏུ་ཕྱེ་བའི་སྒོ་
ནས་སྒོམ་བྱུང་ཐོབ་ཟིན་པའི་རྣམ་བྱང་དབང་པོར་དམིགས་པ་དེ་དད་སོགས་དབང་པོ་ལྔ་
གང་རུང་གི་མཚན་ཉིད། །དབྱེ་ན་དད་པའི་དབང་པོ། དྲན་པའི་དབང་པོ། ཏིང་ངེ་འཛིན་གྱི་
དབང་པོ། བརྩོན་འགྲུས་ཀྱི་དབང་པོ། ཤེས་རབ་ཀྱི་དབང་པོ་དང་ལྔ་ཡོད་དེ། འདི་ལྔ་གང་
རུང་ལ་ཐར་ལམ་གྱིས་ཁྱབ། དད་སོགས་ལྔ་གང་རུང་ལ་ཐར་ལམ་གྱིས་མ་ཁྱབ་བོ། །
འཇིག་རྟེན་ལས་འདས་པའི་རྣམ་བྱང་ལ་ལྷག་པར་དཔང་བྱེད་པའི་རིགས་སུ་གནས་པས་
~~120~

མཛོད་ཉི་མའི་དཀྱིལ་འཁོར།
རབ་ཏུ་ཕྱེ་བའི་སྒོ་ནས་སྒོམ་བྱུང་ཐོབ་ཟིན་པ་ཡང་ཡིན། །ཟག་མེད་དུ་གྱུར་པའི་འདུས་བྱས་
ཡང་ཡིན་པའི་གཞི་མཐུན་པར་དམིགས་པ། ཟག་མེད་ཀྱི་དབང་པོའི་མཚན་ཉིད། དབྱེ་ན།
ཀུན་ཤེས་བྱེད་པའི་དབང་པོ། །ཀུན་ཤེས་ཀྱི་དབང་པོ། ཀུན་ཤེས་ལྡན་པའི་དབང་པོ་དང་
གསུམ་ཡོད་དེ། དང་པོ་ནི་མཐོང་ལམ་པའི་རྒྱུད་ཀྱི་ཟག་མེད་ཀྱི་ངོ་བོར་གྱུར་པའི་དད་
སོགས་དབང་པོ་དགུ་ལྟ་བུ། གཉིས་པ་ནི། སྒོམ་ལམ་པའི་རྒྱུད་ཀྱི་དེ་ལྟ་བུའི་དབང་པོ་དགུ་
ལྟ་བུ། །གསུམ་པ་ནི། དགྲ་བཅོམ་པའི་རྒྱུད་ཀྱི་དེ་ལྟ་བུའི་དབང་པོ་དགུ་ལྟ་བུ། དེ་སྐད་དུ་
ཡང་། མཐོང་སྒོམ་མི་སློབ་ལམ་ལ་དགུ། གསུམ་ཡིན། ཞེས་གསུངས་སོ།
༈ །བཞི་པ་གྲངས་ངེས་ནི་དབང་པོ་ལ་ཉེར་གཉིས་སུ་གྲངས་ངེས་ཏེ། ཀུན་ནས་ཉོན་
མོངས་ཕྱོགས་ཀྱི་དབང་པོ་བཅུ་བཞིས་རྣམ་བྱང་ཕྱོགས་ཀྱི་དབང་པོ་ལ་ཕྱི་མ་བརྒྱད་དུ་
གྲངས་ངེས་པའི་ཕྱིར། ། རྟགས་དང་པོ་གྲུབ་སྟེ། འཁོར་བ་འཇུག་པའི་རྟེན་གྱི་དབང་དུ་བྱས་
ནས་མིག་སོགས་དབང་པོ་དྲུག་འཁོར་བར་སྐྱེ་བའི་དབང་དུ་བྱས་ནས་ཕོ་མོའི་དབང་པོ་
གཉིས་འཁོར་བ་ར་གནས་པའི་དབང་དུ་བྱས་ནས་སྲོག་གི་དབང་ཕོ་འཁོར་བའི་རྣམ་སྨིན་ལ་
ཉེ་བར་ལོངས་སྤྱོད་པའི་དབང་དུ་བྱས་ནས་ཚོར་བའི་དབང་པོ་ལྔ་རྣམ་པར་བཞག་པ་ཡིན་
པའི་ཕྱིར་ཏེ། མཛོད་རྩར། །ཡང་ན་འཇུག་པའི་རྟེན་དང་ནི། །སྐྱེ་དང་གནས་དང་ཉེར་སྤྱོད་
ལས། བཅུ་བཞིཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། འཁོར་བར་འཇུག་པ་
ལས་ཟློག་པ། རྣམ་བྱང་དུ་འཇུག་པའི་གཞི་དད་སོགས་ལྔ་རྣམ་བྱང་དུ་སྐེ་བའི་དབང་དུ་
བྱས་ནས་ཀུན་ཤེས་བྱེད་པའི་དབང་པོ། རྣམ་བྱང་དུ་གནས་པའི་དབང་དུ་བྱས་ནས་ཀུན་
ཤེས་ཀྱི་དབང་པོ། རྣམ་གྲོལ་གྱི་དགའ་བདེ་ལ་ཉེ་བར་ལོངས་སྤྱོད་པའི་དབང་དུ་བྱས་ནས་
ཀུན་ཤེས་ལྡན་པའི་དབང་པོ་བཞག་པའི་ཕྱིར། །དེ་ཉིད་ལས་དེ་བཞིན་ལྡོག་པ་ལ། དབང་པོ་
རྣམས་ནི་གཞན་ཡིན་ནོ། ཞེས་གསུངས་པའི་ཕྱིར།
༈ །ལྔ་པ་ལ། བྱེ་བྲག་སྨྲ་བའི་ལུགས་དང་། རང་ལུགས་གཉིས། དང་པོ་ནི། མིག་
-121-

མཛོད་ཉི་མའི་དཀྱིལ་འཁོར།
སོགས་ལྔས་དོན་བཞི་བཞི་ལ་ལྷག་པར་དབང་བྱེད་དེ།རྟེན་མཛེས་པ་དང་། ལུས་བསྲུང་བ་
ལྷག་པར་དབང་བྱེད་པས་དབང་པོར་བཞག་པའི་ཕྱིར། རྟགས་དང་པོ་གྲུབ་སྟེ། མིག་ལོང་བ་
དང་རྣ་བ་འོན་པ་སོགས་ཡིན་ན་ལུས་རྟེན་དེ་མི་མཛེས་པའི་ཕྱིར། རྟགས་གཉིས་པ་གྲུབ་སྟེ།
མིག་དང་རྣ་བས་ཡུལ་ཡིད་དུ་མི་འོངས་བ་མཐོང་དང་ཐོས་ནས་སྤོང༌། གཞན་གསུམ་གྱིས་
ཁམས་ཟས་ལ་སྤྱད་པས་ལུས་རྒྱས་པའི་ཕྱིར། རྟགས་བཞི་པ་གྲུབ་སྟེ། མཐོང་ངོ་། ཐོས་
སོ། །དྲི་ནོམས་སོ། །རོ་མྱོང་ངོ་། རེག་བྱ་ལ་རེག་གོ།།ཞེས་པའི་ཐ་སྙད་དེ་ལྔ་ལས་གཞན་ལ་
མེད་པའི་ཕྱིར། རྟགས་གསུམ་པ་གྲུབ་སྟེ། མིག་གིས་མིག་གི་རྣམ་པར་ཤེས་པའི་བདག་
རྐྱེན་བྱེད་པ་ནས། ལུས་དབང་གིས་ལུས་ཀྱི་རྣམ་པར་ཤེས་པའི་བདག་རྐྱེན་བྱེད་པའི་བར་
དུ་ཡིན་པའི་ཕྱིར། །ཕོ་མོའི་དབང་པོ། སྲོག་ཡིད་ཀྱི་དབང་པོ་དེ་བཞིས་དོན་གཉིས་གཉིས་
ལ་དབང་བྱེད་དེ། དང་པོ་གཉིས་ཀྱིས་སེམས་ཅན་གྱི་བྱེ་བྲག་འབྱེད་པ་དང་། ཁྱད་པར་
འབྱེད་པ་ལ་དབང་བྱེད། ཕྱི་མ་གཉིས་ཀྱི་རིམ་བཞིན་རིགས་མཐུན་པར་ཉིང་མཚམས་
སྦྱོར་བ་དང་རིགས་མཐུན་གནས་པ་དེ་གཉིས་དང་། །ཡང་སྲིད་དུ་ཉིང་མཚམས་སྦྱོར་བ་
དང་། །དབང་གི ངོ་བོ་དང་མཐུན་པར་དབང་བྱེད་པས་དབང་པོར་བཞག་པའི་
ཕྱིར། །རྟགས་དང་པོ་གྲུབ་སྟེ། ཕོ་ནི་ཁ་དོག་དཀར། དབྱིབས་ནི་ཛར། ནུ་མ་ཆུང་། སྐད་
གསངས་མཐོ། བསམ་པ་བུད་མེད་ལ་སེམས་མོ་ནི་དེ་ལས་ཟློག་པ་ཡིན་པའི་ཕྱིར། །
རྟགས་གཉིས་པ་གྲུབ་ཏེ། སྲོག་གི་སྲིད་པ་བར་མའི་སྐྱེ་སྲིད་དུ་ཕུང་པོ་རིས་མཐུན་པར་ཉིང་
མཚམས་སྦྱོར་བ་དང་། དེ་ནས་མ་ཤི་བར་དུ་རིས་མཐུན་གནས་པ་ལ་དབང་བྱེད་པའི་
ཕྱིར། །རྟགས་གསུམ་པ་གྲུབ་སྟེ། ཡིད་དབང་གིས། བར་སྲིད་དང་སྐྱེ་སྲིད་གཉིས་ཀར་དུ་
ཉིང་མཚམས་སྦྱོར། ཡིད་ཀྱི་རྗེས་སུ་སེམས་བྱུང་དང་ལུས་ངག་གིས་ལས་དགེ་མི་དགེ་
སོགས་མཐུན་པར་འཇུག་པའི་ཕྱིར། ཞེས་ཟེར་ཏེ། དེ་སྐད་དུ་ཡང་། ལྔ་པོ་རྣམས་ནི་དོན་
བཞི་ལ། དབང་བྱེད་བཞི་རྣམས་གཉིས་ལ་ལོ། ཞེས་གསུངས། ལོ་ཅེས་པ་སློབ་དཔོན་དང་
~122~

མཛོད་ཉི་མའི་དཀྱིས་འཁོར།
མདོ་སྡེ་པས་མ་རངས་པའི་ཚིག་སྟེ་མིག་སོགས་ལྔས་རང་རང་གི་ཡུལ་དུ་གྲུབ་པའི་ཕྱི་དོན་
དེ་དང་དེ་ལ་དམིགས་པ་ལ་དབང་བྱེད། ཡིད་དབང་ནི་ཤེས་བྱ་ཐམས་ཅད་དམིགས་པ་ལ་
དབང་བྱེད་པས། དེ་རྣམས་དབང་པོར་བཞག་པའི་ཕྱིར་དང་། ཕོ་མོའི་དབང་པོ་གཉིས་ཀྱང་
ཕོ་ཉིད་དང་མོ་ཉིད་ཀྱི་ངོ་བོ་ལ་དབང་བྱེད་པས་དབང་པོར་བཞག་གི །སེམས་ཅན་བྱེ་བྲག་
དང་ཁྱད་པར་ལ་དབང་མི་བྱེད་པའི་ཕྱིར་དང་། སྲོག་ཀྱང་རིས་མཐུན་གནས་པ་ལ་དབང་
བྱེད་པའི་ཆ་ནས་བཞག་གི་རིགས་མཐུན་ཉིང་མཚམས་སྦྱར་བ་ལ་མི་བྱེད་པའི་ཕྱིར་དང་།
ཡིད་དབང་ཀྱང་དཔང་གི་ངོ་བོ་དང་མཐུན་པར་དབང་བྱེད་པའི་ཆ་ནས་བཞག་སྟེ། རྣམ་པར་
འབྱེད་པའི་མདོ་ལས། འཇིག་རྟེན་སེམས་ཀྱིས་ཁྲིད་པ་སྟེ། སེམས་ཀྱི་ཡོངས་སུ་དྲངས་པ་
ཡིན། སེམས་ཀྱི་ཆོས་ནི་གཅིག་པུ་ཡིས། དབང་གིས་རྗེས་སུ་ཆོས་ཀུན་འགྲོ། ཞེས་
གསུངས་པའི་ཕྱིར། ཞེས་འདོད་དོ། །ཚོར་བའི་དབང་པོ་ལྔ་ནི་ཀུན་ནས་ཉོན་མོངས་ལ་
དབང་བྱེད་པས་བཞག་སྟེ། བདེ་བ་ལས་འདོད་ཆགས། སྡུག་བསྔལ་ལས་ཞེ་སྡང་། བཏང་
སྙོམས་ལས་གཏི་མུག་རྒྱས་པར་འགྱུར་བའི་ཕྱིར་རོ། །དབང་པོ་ཐ་མ་བརྒྱད་པ་རྣམས་ནི་
རྣམ་བྱང་ལ་དབང་བྱེད་པས་བཞག་སྟེ། དད་སོགས་དབང་པོ་ལྔས་ཉོན་མོངས་མངོན་གྱུར་
མགོ་མནོན། ཟག་མེད་ཀྱི་དབང་པོ་གསུམ་གྱིས་ཉོན་མོངས་པ་གཅོད་པར་བྱེད་པས་དབང་
པོར་བཞག་པའི་ཕྱིར་ཏེ། དེ་སྐད་དུ་ཡང་། ལྔ་དང་བརྒྱད་པོ་དེ་རྣམས་ནི། ཀུན་ནས་ཉོན་
མོངས་རྣམ་པྱང་ལ། ཞེས་གསུངས་སོ། ༈ །གཉིས་པ་སློབ་དཔོན་དང་མདོ་སྡེ་པའི་རང་
ལུགས་ནི་གཞུང་དོན་གྱི་སྐབས་སུ་འཆད་དོ། །དྲུག་པ་དབང་པོའི་རྣམ་པའི་རབ་དབྱེ་ལ་
བཞི་ཡོད་དེ། གྲོགས་ལ་པལྟོས་པའི་རབ་དབྱེ། རྒྱུ་འབྲས་ལ་བལྟོས་པའི་རབ་དབྱེ། ངོ་བོ་
ལ་བལྟོས་པའི་རབ་དབྱེ། སྤང་བྱ་ལ་བལྟོས་པའི་རབ་དབྱེ་རྣམས་སུ་ཡོད་པའི་ཕྱིར་དང་།
དེར་མ་ཟད་དབང་པོའི་ཁྱད་ཆོས་གཞན་ཡང་། རྙེད་གཏོང་དགེ་སྦྱོང་ཚུལ་གྱི་འབྲས་བུ།
དབང་པོ་དུས་ཐོབ། དབང་པོའི་ལྡན་ཚུལ་སོགས་དུ་མ་ཡོད་པའི་ཕྱིར། ༈།ལྔ་པ་གཞུང་དོན་
~123 ~

མཛོད་ཉི་མའི་དཀྱིལ་འཁོར།
ནི། རང་གི་དོན་དང་ཐམས་ཅད་ལ། ཚིག་རྐང་བཅུ་གཉིས་ཏེ་དོན་དྲིལ་ན། མིག་སོགས་
དབང་པོ་དྲུག་དབང་པོར་འཇོག་པའི་རྒྱུ་མཚན་ཡོད་དེ། །དང་པོ་ལྔས་རང་རང་གིས་དོན་ལ་
དམིགས་པ་ལ་དབང་བྱེད། ཡིད་དབང་གིས་ཡུལ་ཐམས་ཅད་ལ་དམིགས་ཡ་ལ་དབང་བྱེད་
པའི་ཕྱིར། ཕོ་མོའི་དཔང་པོ་དབང་པོར་འཇོག་པའི་རྒྱུ་མཚན་ཡོད་དེ། རིགས་རྒྱུད་སྤེལ་བ་
དང་། རིགས་རྒྱུད་མི་ཆད་པར་བྱེད་པ་ལ་དབང་བྱེད་པའི་ཕྱིར། དེ་གཉིས་ལུས་དབང་ལས་
རྫས་གཞན་མ་ཡིན་ཏེ། ལུས་དབང་གི་ཆ་ཤས་ལ་བཏགས་པའི་ཕྱིར་སྲོག་ནི་དབང་པོར་
འཇོག་པའི་རྒྱུ་མཚན་ཡོད་དེ། །རིགས་མཐུན་ལྷན་ཅིག་གནས་པ་ལ་དབང་བྱེད་པའི་ཕྱིར།
ཚོར་བའི་དབང་པོ་ལྔ་དང་། དད་སོགས་དབང་པོ་ལྔ་དབང་པོར་འཇོག་པའི་རྒྱུ་མཚན་ཡོད་
དེ། ཚོར་བ་ལྔས་རྣམ་སྨིན་ལ་ཉེ་བར་ལོངས་སྤྱོད་པ་སོགས་ཀུན་ནས་ཉོན་མོངས་ཀྱི་
ཕྱོགས་ལ་དབང་བྱེད་པའི་ཕྱིར་དང་། དད་སོགས་ལྔས་འཇིག་རྟེན་པའི་རྣམ་བྱང་འདྲེན་པ་
སོགས་ལ་དཔང་བྱེད་པའི་ཕྱིར། ཟག་མེད་ཀྱི་དབང་པོ་དབང་པོར་འཇོག་པའི་རྒྱུ་མཚན་
ཡོད་དེ། ཀུན་ཤེས་བྱེད་པའི་དབང་པོ་ལ་བརྟེན་ནས་གོང་མ་ཀུན་ཤེས་ཀྱི་དབང་པོ་ཐོབ་པ་
དང་། རང་གི་ངོས་སྐལ་གྱིས་མཐོང་སྤང་སྤོང་བ་ལ་དབང་བྱེད་ཀུན་ཤེས་ཀྱི་དབང་པོ་ལ་
བརྟེན་ནས་ཀུན་ཤེས་ལྡན་པའི་དབང་པོ་དང༌། །རང་གི་ངོས་སྐལ་གྱི་སྤང་བྱ་སྤོང་པ་ལ་
དབང་བྱེད། ཀུན་ཤེས་ལྡན་པའི་དབང་པོས་མྱང་འདས་ཐོབ་པ་དང་། མཐོང་བའི་ཆོས་རྣམ་
གྲོལ་གྱི་དགའ་བདེ་ལ་ལོངས་སྤྱོད་པ་ལ་དབང་བྱེད་པའི་ཕྱིར་རོ། །དེས་ན་གོང་ནས་གོང་
དུ་མྱང་འདས་ཐོབ། སོགས་པ་ལ་ནི་དབང་བྱེད་ཕྱིར། ཞེས་བསྒྱུར་ཏེ་བཤད་ན་བདེའོ། །
ཞེས་རྗེ་ཐམས་ཅད་མཁྱེན་པ་བསྟན་པའི་ཉི་མས་གསུངས་སོ།
༈ །གཉིས་པ་གྲངས་ངེས་པའི་རྒྱུ་མཚན་ལ། །བྱེ་བྲག་སྨྲ་བའི་ལུགས་དང་། རང་
ལུགས་སོ། ༈ །དང་པོ་ནི། སེམས་ཀྱི་རྟེན་དང་དེའི་བྱེ་བྲག །རྐང་པ་བཞི་སྟེ། ཕྱི་རོལ་པ་
འགའ་ཞིག་ན་རེ། དབང་པོ་ལ་ཉེར་གཉིས་སུ་གྲངས་མ་ངེས་པར་ཐལ། །ངག་གིས་སྨྲ་བ་ལ།
~124 ~

མཛོད་ཉི་མའི་དཀྱིལ་འཁོར།
ལག་པས་ལྡེག་འཇོག་ལ། རྐང་པས་འགྲོ་འོངས་ལ། རྐུབ་དང་འདོམས་ཀྱི་དབང་པོས་
ཤངས་ལྕི་དོར་པ་དང་། ཀུན་ཏུ་དགའ་བའི་བྱ་བ་ལ་དབང་བྱེད་པས་དེ་རྣམས་ཀྱང་དབང་
པོར་བཞག་དགོས་པའི་ཕྱིར་ཞེ་ན། བྱེ་བྲག་ཏུ་སྨྲ་བ་ལྟར་ན་རྟགས་མ་གྲུབ་སྟེ། དབང་པོ་ཉིར་
གཉིས་བྱེད་ལས་ཀྱི་དབང་གིས་ཉེར་གཉིས་སུ་གྲངས་ངེས་པའི་ཕྱིར་ཏེ། མིག་སོགས་དྲུག་
གིས་སེམས་ཀྱི་རྟེན་བྱེད། ཕོ་མོའི་དབང་པོས་ལུས་རྟེན་གྱི་བྱེ་བྲག་འབྱེད། སྲོག་གི་དབང་
པོས་ལུས་རྟེན་གནས་པར་བྱེད་དེ། དེས་ན་དེ་དག་དགུ་ནི། ཀུན་བྱང་ཐུན་མོང་བའི་གཞི་
ཡིན། ཚོར་བ་ལྔས་ཀུན་ནས་ཉོན་མོངས་པར་བྱེད། དད་སོགས་ལྔས་རྣམ་བྱང་གི་ཚོགས་
གསོག་པར་བྱེད། ཕྱི་མ་གསུམ་གྱི་རྣམ་བྱང་ལྷག་བཅས་ལྷག་མེད་ཀྱི་མྱང་འདས་ཐོབ་པར་
བྱེད་པའི་ཕྱིར་དང་། ལག་པ་ལྡེག་འཇོག་སོགས་དབང་པོར་མི་འདོད་དོ། །ཞེས་ཟེར་
རོ། །གཉིས་པ་ནི། ཡང་ན་འཇུག་པའི་རྟེན་དང་ནི། རྐང་པ་བཞི་སྟེ། ངག་དོན། དབང་པོ་ཉེར་
གཉིས་སུ་གྲངས་ངེས་ཏེ། ཀུན་ནས་ཉོན་མོངས་ཕྱོགས་ཀྱི་དབང་པོ་བཅུ་བཞི་རྣམ་བྱང་
ཕྱོགས་ཀྱི་དབང་པོ་ལ་བརྒྱད་དུ་གྲངས་ངེས་པའི་ཕྱིར།
༈ །གཉིས་པ་སྐབས་སུ་བབས་པའི་ངོ་བོ་ལ་ཚོར་བ་ལྔའི་ངོ་བོ་དང་། ཟག་མེད་
གསུམ་གྱི་ངོ་བོ། དང་པོ་ནི། ལུས་ཚོར་སེམས་པ་མ་ཡིན་གང༌། ཤློ་ཀ་གཉིས་ཀྱི་སྐབས་སུ་
སྤྱི་དོན་དང་གཞུང་དོན་ནོ། །དང་པོ་ལ། ངོ་བོ་ངོས་བཟུང་པ་དང༌། དོགས་པ་དཔྱད་
པའོ། །ཚོར་བ་ཡང་ཡིན། རང་གི་མཐུན་མོང་མིན་པའི་བདག་རྐྱེན་དུ་གྱུར་པའི་དབང་པོ་
གཟུགས་ཅན་པ་ལས་བྱུང་བའི་རིགས་སུ་གནས་པ་ཡང་ཡིན་པའི་གཞི་མཐུན་པར་དམིགས་
པ་ལུས་ཚོར་གྱི་མཚན་ཉིད་ཡིན། འདི་དང་། དབང་ཤེས་སུ་གྱུར་པའི་ཚོར་བ་དང་། ཕྱིའི་
ཚོར་བ་གསུམ་དོན་གཅིག་མིང་གི་རྣམ་གྲངས་ཡིན་ནོ། །དབྱེ་ན། མིག་གི་འདུས་ཏེ་རེག་པ་
ལས་བྱུང་བའི་ཚོར་བ་ནས། ལུས་ཀྱི་འདུས་ཏེ་རེག་པ་ལས་བྱུང་བའི་བར་ལྔ་ཡོད་དོ། །ལྔ་
ནི་ལུས་ཀྱིའོ། ཞེས་གསུངས་སོ། །དེ་རེ་རེ་ལ་བདེ་བསྡུག་ཏང་སྙོམས་གསུམ་གསུམ་དུ་ཕྱེ་
~125~

མཛོད་ཉི་མའི་དཀྱིལ་འཁོར།
པའི་བཅོ་ལྔ་ཡོད། བསྡུ་ན། ལུས་ཚོར་བདེ་སྡུག་བཏང་སྙོམས་གསུམ་དུ་འདུས། ལུས་ཚོར་
ཡང་ཡིན་སིམ་པར་མྱོང་བའི་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་པ།
ལུས་ཚོར་བདེ་བའི་ངོ་བོ། །ལུས་ཚོར་ཡང་ཡིན། སིམ་པ་མ་ཡིན་པར་གདུང་བ་མྱོང་བའི་
རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་པ། ལུས་ཚོར་སྡུག་བསྔལ་ཀྱི་མཚན་
ཉིད། །ལུས་ཚོར་ཡང་ཡིན། སིམ་གདུང་གང་ཡང་མ་ཡིན་པའི་གཞི་མཐུན་པར་དམིགས་
པ། ལུས་ཚོར་ཏང་སྙོམས་ཀྱི་མཚན་ཉིད། ཚོར་བ་ཡང་ཡིན་རང་གི་མཐུན་མོང་མ་ཡིན་
པའི་བདག་རྐྱེན་དུ་གྱུར་པའི་ཡིད་དཔང་ལས་བྱུང་བ་ཡང་ཡིན་པའི་གཞི་མཐུན་པར་དམིགས་
པའི་རབ་ཏུ་ཕྱེ་པ་སེམས་ཚོར་གྱི་མཚན་ཉིད་ཡིན་ཏེ། སེམས་ཀྱི་གཞན་ཞེས་གསུངས།
འདི་དང་ཡིད་ཤེས་སུ་གྱུར་པའི་ཚོར་བ། ནང་གི་ཚོར་བ་རྣམས་དོན་གཅིག་མིང་གི་རྣམ་
གྲངས་ཡིན་ཅིང་། དབྱེ་ན། ཡིད་ཤེས་སུ་གྱུར་པའི་བདེ་སྡུག་བཏང་སྙོམས་གསུམ། སེམས་
ཚོར་ཡང་ཡིན། སིམ་པར་མྱོང་བས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་
པ། །སེམས་ཚོར་བ་བདེ་བའི་མཚན་ཉིད། འདི་དང་ཡིད་བདེ་དོན་གཅིག །དེ་ཡང་ཡིན།
སིམ་པ་མ་ཡིན་པར་གདུང་བ་མྱོང་བས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་
པ། སེམས་ཚོར་སྡུག་བསྔལ་གྱི་མཚན་ཉིད་ཡིན། འདི་དང་ཡིད་མི་བདེ་དོན་གཅིག །
སེམས་ཚོར་ཡང་ཡིན། སིམ་གདུང་གང་རུང་མ་ཡིན་པར་བར་མར་མྱོང་བ་ཡང་ཡིན་པའི་
གཞི་མཐུན་པར་དམིགས་པ། །སེམས་ཚོར་བཏང་སྙོམས་ཀྱི་མཚན་ཉིད་ཚོར་བ་ལ། བདེ་
བའི་དབང་པོ་ཡིད་བདེ་བའི་དབང་པོ། སྡུག་བསྔལ་གྱི་དབང་པོ། ཡིད་མི་བདེ་བའི་དབང་
པོ། བཏང་སྙོམས་ཀྱི་དབང་པོ་སྟེ་ལྔར་ཕྱེ་བའི་བདེ་བའི་དཔང་པོ་ཡིན་ན་ལུས་ཚོར་བདེ་བ་
ཡིན་པས་ཁྱབ། ལྔར་ཕྱེ་བའི་སྡུག་བསྔལ་གྱི་དབང་པོ་ཡིན་ན། ལུས་ཚོར་སྡུག་བསྔལ་ཡིན་
པས་ཁྱབ། ལྔར་ཕྱེ་བའི་སིམ་པའི་དབང་པོ་ཡིན་ན། །སེམས་ཚོར་བདེ་བ་ཡིན་པས་ཁྱབ།
ལྔར་ཕྱེ་བའི་ཡིད་མི་བདེ་བའི་དབང་པོ་ཡིན་ན། སེམས་ཚོར་སྡུག་བསྔལ་ཡིན་པས་ཁྱབ།
~126~

མཛོད་ཉི་མའི་དཀྱིལ་འཁོར།
ལུས་ཚོར་བཏང་སྙོམས་དང་། སེམས་ཚོར་བཏང་སྙོམས་གཉིས་ཚོར་བའི་དབང་པོ་ལྔའི་
གྲངས་འདྲེན་པ་ན། བཏང་སྙོམས་ཀྱི་དབང་པོ་ཞེས་གཅིག་ཏུ་འདྲེན་པའི་རྒྱུ་མཚན་ཡོད་དེ།
དེ་གཉིས་རྣམ་པར་མི་རྟོག་པར་རང་གི་ངང་གི་སྐྱེ་ཞིང་། ཕན་གནོད་གང་རུང་དུ་མི་མྱོང་ཡུན་
རིང་ཐུང་མཐའ་གཅིག་ཏུ་མ་ངེས་པས་དེ་ལྟར་བགྲངས་པའི་ཕྱིར། ཁྱབ་སྟེ། སིམ་པ་ནི་ཕན་པ་
དང་། གདུང་བ་ནི་གནོད་པ་ཡིན་ལ། ལུས་ཚོར་བདེ་སྡུག་རིང་དུ་གནས་པས་བརྟན་པ་
ཞེས་བརྗོད། སེམས་ཚོར་བདེ་སྡུག་ཡུན་ཐུང་བས་མི་བརྟན་པ་ཞེས་བརྗོད་པ་ཡིན་པའི་
ཕྱིར། །དགའ་བའི་ཀུན་དཀྲིས་དང་བྲལ་བའི་སེམས་ཚོར་བདེ་བའི་དབང་པོ་བཞག་ཏུ་ཡོད་
དེ། བསམ་གཏན་གསུམ་པའི་སས་བསྡུས་ཀྱི་བདེ་བ་དེ་དེ་ཡིན་པའི་ཕྱིར་ཏེ། དེ་སྐད་དུ་
ཡང་། གསུམ་པ་ནི། སེམས་ཀྱི་དེ་ནི་བདེའི་དབང་པོ། ཞེས་དང་། དེའི་རང་འགྲེལ་ལས།
སིམ་པ་མ་ཡིན་པ་ཞེས་བྱ་བ་ནི་གནོད་པར་བྱེད་པ་སྟེ་སྡུག་བསྔལ་ཞེས་བྱ་བའི་ཐ་ཚིག་གོ་
ཞེས་དང་། སིམ་པ་ཞེས་བྱ་བ་ནི་ཕན་འདོགས་པ་སྟེ། བདེ་པ་ཞེས་བྱ་བའི་ཐ་ཚིག་གོ།ཞེས་
དང་། བསམ་གཏན་གསུམ་པ་ན། སེམས་ཀྱི་ཚོར་བ་སིམ་པ་དེ་ཉིད་བདེ་བའི་དབང་པོ་
ཡིན་ཏེ། དེ་ན་རྣམ་པར་ཤེས་པའི་ཚོགས་ལྔ་མེད་པའི་ཕྱིར། ལུས་ཀྱི་ཚོར་བ་ནི་མེད་དོ། །
ཞེས་གསུངས་སོ། །གཉིས་པ་དོགས་པ་དཔྱད་པ་ལ་དོགས་པ་དགོད་པ་དང་། དེ་དགག་
པའོ། །དང་པོ་ནི། ཁ་ཅིག །བདེ་བ་དང་བདེ་བའི་དབང་པོ་འགལ་ཏེ། བདེ་བ་ཡིན་ན། ལུས་
ཚོར་ཡིན་དགོས། བདེ་བའི་དབང་པོ་ཡིན་ན། སེམས་ཚོར་བདེ་བའི་དབང་པོ་ཡིན་དགོས་
པའི་ཕྱིར་ཟེར། ཁ་ཅིག། །ཡིད་བདེ་དང་བདེ་བའི་དབང་པོ་འགལ་ཏེ། ཡིད་བདེ་ཡིན་ན་
བསམ་གཏན་གཉིས་པ་ཡན་ཆད་ཀྱི་སས་བསྡུས་ཡིན་དགོས། བདེ་བའི་དབང་པོ་ཡིན་ན།
བསམ་གཏན་གསུམ་པའི་སས་བསྡུས་ཡིན་དགོས་པའི་ཕྱིར་ཏེ། དེ་ཐམས་ཅད་ཀྱི་ཤེས་
བྱེད་དུ། ལུས་ཚོར་སེམ་པ་མ་ཡིན་གང་ཞེས་སོགས་ཤློ་ཀ་གཉིས་འདྲེན་ནོ། །དེ་བཞིན་དུ།
སྡུག་བསྔལ་གྱི་དཔང་པོ་ཡིན་ན་ཡང་ལུས་ཚོར་ཡིན་པས་ཁྱབ་བོ་ཞེས་ཟེར་རོ། །གཉིས་པ་
~127~

མཛོད་ཉི་མའི་དཀྱིལ་འཁོར།
ནི། དེ་དག་མི་ཐད་དེ། ཡིད་བདེ་ཡིན་ན། སེམས་ཚོར་བདེ་བའི་དབང་པོ་ཡིན་དགོས་པའི་
ཕྱིར་ཏེ། ཡིད་བདེ་ཡིན་ན་སེམས་ཚོར་བདེ་བ་ཡིན་དགོས་པ་གང་ཞིག །བདེ་བ་ཡིན་ན་
བདེ་བའི་དབང་པོ་ཡིན་དགོས་པའི་ཕྱིར། དང་པོ་གྲུབ་སྟེ། ཡིད་བདེ་ཡིན་ན་ཡིད་ཤེས་སུ་
གྱུར་པའི་བདེ་བ་ཡིན་དགོས་པའི་ཕྱིར་ཏེ། ཡིད་བདེ་ཡིན་ན་ཡིད་ཀྱི་ཤེས་པ་ཡིན་དགོས་
པའི་ཕྱིར་རོ། །བདེ་བ་ཡིན་ན་བདེ་བའི་དབང་པོ་ཡིན་དགོས་ཏེ། སྡུག་བསྔལ་ཡིན་ན་སྡུག་
ངསྔལ་གྱི་དབང་པོ་ཡིན་དགོས་པའི་ཕྱིར་ཏེ། ཚོར་བ་ཡིན་ན་ཚོར་བའི་དབང་པོ་ཡིན་
དགོས་པའི་ཕྱིར་ཏེ། རྣམ་པར་ཤེས་པ་ཡིན་ན། ཡིད་ཀྱི་དབང་པོ་ཡིན་དགོས་པའི་ཕྱིར།
གཞན་ཡང་ཡིད་བདེ་ཡིན་ན། དགའ་བའི་ཀུན་དཀྲིས་དང་བཅས་པས་ཁྱབ་པར་ཐལ།
ཡིད་བདེ་ཡིན་ན། དབང་ཤེས་མ་ཡིན་དགོས་པའི་ཕྱིར་ཏེ། ཡིད་བདེ་དང་བདེ་དབང་འགལ་
བ་གང་ཞིག །སེམས་ཚོར་བདེ་བའི་དབང་པོ་ཡིན་ན། བསམ་གཏན་གསུམ་པའི་ས
བསྡུས་ཀྱི་སེམས་ཚོར་ཡིན་དགོས་པའི་ཕྱིར། རྟགས་གཉིས་ཀ་དངོས། འདོད་ན། དགའ་
བ་ཡིན་ན། དགའ་བའི་ཀུན་དཀྲིས་དང་བཅས་པས་ཁྱབ་པར་ཐལ། །འདོད་པ་གང་
ཞིག །དགའ་བ་ཡིན་ན་ཡིད་བདེ་ཡིན་དགོས་པའི་ཕྱིར་ཏེ། ལུང་རྣམ་གཉིས་ཕྱིར་དགའ་
ཡིད་བདེ། ཞེས་གསུང་པའི་ཕྱིར། འཁོར་གསུམ། འདོད་ན། ཟག་མེད་ཀྱི་དགའ་བ་མེད་
པར་ཐལ་ལོ། གཞན་ཡང་། ཟག་མེད་ཀྱི་པདེ་བ་མེད་པར་ཐལ། ཟག་མེད་ཀྱི་ཡིད་བདེ་ཡང་
མེད། ཟག་མེད་ཀྱི་ལུས་བདེ་ཡང་མེད་པའི་ཕྱིར། རྟགས་ཁས། འདོད་མི་ནུས་ཏེ། དགྲ་
བཅོམ་པའི་ཐུགས་རྒྱུད་ཀྱི་དགའ་བདེ་ཡོད་པའི་ཕྱིར། གཞན་ཡང་མཆོག་གི་སྤྲུལ་སྐུའི་
ཐུགས་རྒྱུད་ཀྱི་དགའ་བདེ་དང༌། དགའ་བ་ཡང་དག་བྱང་ཆུབ་ཀྱི་ཡན་ལག་མེད་པར་ཐལ།
དགའ་བ་ཡིན་ན་དགའ་བའི་ཀུན་དཀྲིས་དང་བཅས་པས་ཁྱབ་པའི་ཕྱིར། རྟགས་ཁས། དེས་
ན་ཚོར་བའི་དབང་པོ་ལ་ལྔར་ཕྱེ་བའི་བདེ་བའི་དབང་པོ་དང་། ལྔར་ཕྱེ་བའི་ཡིད་བདེའི་
དབང་པོ་འགལ། ལྔར་ཕྱེ་བའི་སྡུག་བསྔལ་གྱི་དབང་པོ་དང་། ལྔར་ཕྱེ་བའི་ཡིད་མི་བདེའི་
~128~

མཛོད་ཉི་མའི་དཀྱིལ་འཁོར།
དབང་པོ་འགལ་ཏེ། དཔེར་ན། རྩ་ཉོན་ཉེ་ཉོན་གཉིས་སུ་ཕྱེ་བའི་རྩ་ཉོན་དང་ཉེ་ཉོན་འགལ།
སྲིད་པ་ལ་བཞིར་ཕྱེ་བའི་སྐྱེ་སྲིད་དང་། སྔོན་དུས་ཀྱི་སྲིད་པ་འགལ་བའི་ཕྱིར། སྤྱིར་ཡིད་
བདེ་ཡིན་ན་བདེ་བའི་དབང་པོ་ཡིན་དགོས། ཡིད་མི་བདེ་ཡིན་ན་སྡུག་བསྔལ་གྱི་དབང་པོ་
ཡིན་དགོས་ཏེ། རྩ་ཉོན་ཡིན་ན་ཉེ་ཉོན་ཡིན་དགོས། སྔོན་དུས་ཀྱི་སྲིད་པ་ཡིན་ན་སྐྱེ་སྲིད་
ཡིན་དགོས་པ་ལྟར་ཡིན་པའི་ཕྱིར། གཉིས་པ་གཞུང་དོན་ནི། ཚོར་བའི་དབང་པོ་ལྔ་བཞག་
ཏུ་ཡོད་དེ། བདེ་བ། ཡིད་བདེ། སྡུག་བསྔལ། ཡིད་མི་བདེ། བཏང་སྙོམས་ཀྱི་དབང་པོ་དང་
ལྔར་ཡོད་པའི་ཕྱིར་ཏེ་སེམས་པར་མྱོང་བའི་ལུས་ཚོར་རྣམས་བདེ་བའི་དབང་པོ། །བསམ་
གཏན་གཉིས་པ་མན་ཆད་ཀྱི་སེམས་ཚོར་སིམ་པར་མྱོང་པ་རྣམས་ཡིད་བདེའི་དབང་པོ།
ལུས་ཚོར་གདུང་བར་མྱོང་བ་རྣམས་སྡུག་བསྔལ་གྱི་དབང་པོ་སིམ་གདུང་གཉིས་ཀྱི་བར་
མར་མྱོང་བའི་ཚོར་བ་རྣམས་པཏང་སྙོམས་ཀྱི་དབང་པོ་ཡིན་པའི་ཕྱིར། དགའ་བའི་ཀུན་
དཀྲིས་དང་བྲལ་བའི་སེམས་ཚོར་བདེ་བའི་དཔང་པོ་བཞག་ཏུ་ཡོད་དེ། བསམ་གཏན་
གསུམ་པའི་སས་བསྡུས་ཀྱི་སེམས་ཚོར་དེ་དེ་ཡིན་པའི་ཕྱིར། ལུས་སེམས་ཀྱི་ཚོར་བ་
བཏང་སྙོམས་གཉིས་ཚོར་བའི་དབང་བོ་ལྔའི་གྲངས་འདྲེན་པ་ན་གཅིག་ཏུ་འདྲེན་པའི་རྒྱུ་
མཚན་ཡོད་དེ། དེ་གཉིས་རྣམ་པར་མི་རྟོག་པར་དང་ཅིག་ཅིང་སེམས་གདུང་བར་མར་
མྱོངས་བར་དང་ཅིག་པས་དེ་ལྟར་གཅིག་ཏུ་བགྲངས་པའི་ཕྱིར།
༈ །གཉིས་པ་ཟག་མེད་ཀྱི་དབང་པོ་གསུམ་གྱི་ངོ་བོ་བཤད་པར། མཐོང་སྒོམ་མི་སློབ་
ལམ་ལ་དགུ །གསུམ་ཡིན། ཞེས་པ་སྟེ། འདིའི་སྐབས་སུ་སྤྱི་དོན་དང་གཞུང་དོན་གཉིས།
དང་པོ་ལ། ཟག་མེད་ཀྱི་དབང་པོ་གསུམ་སོ་སོའི་མཚན་ཉིད་བཤད་པ། དབྱེ་བ་བཤད་པ།
ས་མཚམས་བཤད་པ་དང་གསུམ། དང་པོ་ནི། སྙོམས་འཇུག་གི་མངོན་རྟོགས་ཐོབ་ཟིན་པ་
ཡང་ཡིན། །མཐོང་སྤང་སྤོང་བ་ལ་ལྷག་པར་དབང་བྱེད་པའི་རིགས་སུ་གནས་པས་རབ་ཏུ་ཕྱེ་
བ་ཡང་ཡིན་པའི་གཞི་མཐུན་པར་གྱུར་པའི་དབང་པོར་དམིགས་པ། ཀུན་ཤེས་བྱེད་པའི་
~129~

མཛོད་ཉི་མའི་དཀྱིལ་འཁོར
དབང་པོའི་མཚན་ཉིད། མཐོང་ལམ་ཐོབ་ཟིན་པ་ཡང་ཡིན། །སྒོམ་སྤང་སྤོང་བ་ལ་ལྷག་པར་
དབང་བྱེད་པ་ཡང་ཡིན་པའི་རིགས་སུ་གནས་པས་རབ་ཏུ་ཕྱེ་བའི་གཞི་མཐུན་པར་གྱུར་
པའི་ཟག་མེད་ཀྱི་དབང་པོར་དམིགས་པ། ཀུན་ཤེས་ཀྱི་དབང་པོའི་མཚན་ཉིད། སྒོམ་ལམ་
ཐོབ་ཟིན་པ་ཡང་ཡིན། ལྷག་མེད་ཀྱི་མྱང་འདས་ཐོབ་པ་ལ་ལྷག་པར་དབང་བྱེད་པའི་རིགས་
སུ་གནས་པས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་གྱུར་པའི་དབང་པོར་དམིགས་
པ། ཀུན་ཤེས་ལྡན་པའི་དབང་པོའི་མཚན་ཉིད་ཡིན་ཏེ། རང་འགྲེལ་ལས། མཐོང་བའི་ལམ་
ལ་ནི་མི་ཤེས་པ་ཀུན་ཤེས་པར་བྱེད་པའི་དབང་པོ་ཞེས་བྱའོ། །སྒོམ་པའི་ལམ་ལ་ནི་ཀུན་
ཤེས་པའི་དབང་པོ་ཞེས་བྱའོ། །མི་སློབ་པའི་ལམ་ལ་ནི་ཀུན་ཤེས་པ་དང་ལྡན་པ་དབང་པོ་
ཞེས་བྱའོ། །ཞེས་གསུངས་པའི་ཕྱིར་དང་། མཐོང་བའི་ལམ་ལ་ནི་མི་ཤེས་པ་ཀུན་ཤེས་པར་
བྱ་བར་བཞུགས་པ་ཡིན་ནོ། །སྒྲོམ་པའི་ལམ་ལ་ནི་སྔོན་མ་མཐོང་ཁ་ཀུན་ཤེས་བར་བྱ་བ་ནི་
མེད་ཀྱི་ཕྲ་རྒྱས་ལྷག་མ་སྤངས་པའི་ཕྱིར། །དེ་ཉིད་ཀུན་ཤེས་པར་བྱེད་དོ། །མི་སློབ་པའི་
ལམ་ལ་ནི་ཀུན་ཤེས་སོ་སྙམ་དུ་རྟོགས་པ་ནི་ཀུན་ཤེས་པ་སྟེ། དེ་འདི་ལ་ཡོད་པས་སམ།
འདི་ཀུན་ཤེས་པ་བསྲུང་བའི་ངང་ཚུལ་ཅན་ཡིན་པས་ན་ཀུན་ཤེས་པ་དང་ལྡན་པའོ། །ཟད་པ་
དང་མི་སྐྱེ་བའི་ཡེ་ཤེས་ཐོབ་པའི་ཕྱིར། བདག་གི་སྡུག་བསྔལ་ཡོངས་སུ་ཤེས་ཏེ་ཡང་
ཡོངས་སུ་ཤེས་པར་བྱར་མེད་དོ་སྙམ་པ་སྟེ། དེ་ལྟ་བུའི་དབང་པོ་ནི་ཀུན་ཤེས་པ་དང་ལྡན་
པའི་དབང་པོ་ཡིན་ནོ། །ཞེས་གསུངས་པའི་ཕྱིར། གཉིས་པ་ནི། དེ་རེ་རེ་ལ་དབྱེ་ན་གོ་རིམ་
·བཞིན། མཐོང་ལམ་སྒོམ་ལམ་མི་སློབ་ལམ་ལ་གནས་པའི་གང་ཟག་སོ་སོའི་རྒྱུད་ཀྱི་ཟག་
མེད་ཀྱི་ཡིད་དབང་བདེ་དབང་། ཡིད་བདེ། ཚོར་བ་བཏང་སྙོམས། དད་དབང་སོགས་ལྔ་སྟེ།
དགུ་རེ་རེར་ཡོད་དེ། རང་འགྲེལ་ལས། ཡིད་དང་བདེ་བ་དང་། ཡིད་བདེ་བཏང་སྙོམས་
དང་། དད་པ་ལ་སོགས་པ་ལྔ་དང་དབང་པོ་དགུ་པོ་དེ་དག་ནི་ལམ་གསུམ་དག་ཏུ་དབང་པོ་
གསུམ་ཞེས་བྱ་སྟེ། ཞེས་གསུངས་པའི་ཕྱིར། ཟག་མེད་ཀྱི་དབང་པོ་དེ་དང་དེ་ལ་ལམ་
མི་ཚེ་~130~

མཛོད་ཉི་མའི་དཀྱིལ་འཁོར།
གསུམ་པོ་དེ་དང་དེས་མ་ཁྱབ་ཅིང་། ལམ་གསུམ་གང་རུང་ལའང་ཟག་མེད་ཀྱི་དབང་པོ་
གསུམ་གང་རུང་གིས་མ་ཁྱབ་བོ། །གསུམ་པ་ནི། དང་པོ་ཉན་ཐོས་ཀྱི་མཐོང་ལམ་
སྡུག་
བསྔལ་ཆོས་བཟོད་ནས། གཉིས་པ་ཉན་ཐོས་ཀྱི་ལམ་རྗེས་ཤེས་ནས། གསུམ་པ་ཉན་ཐོས་
ཀྱི་མི་སློབ་ལམ་ནས་ཡོད་ཅིང་། ཟག་མེད་ཀྱི་དབང་པོ་གསུམ་འགལ་བ་ཡང་མ་ཡིན་
ནོ། །གཉིས་པ་གཞུང་དོན་ནི། ཟག་མེད་ཀྱི་དབང་པོ་གསུམ་བཞག་ཏུ་ཡོད་དེ། མཐོང་ལམ་
པའི་རྒྱུད་ཀྱི་ཟག་མེད་ཀྱི་དབང་བོ་དགུ་ཀུན་ཤེས་བྱེད་པའི་དབང་པོ། སྒོམ་ལམ་པའི་རྒྱུད་
ཀྱི་ཟག་མེད་ཀྱི་དབང་པོ་དགུ་ཀུན་ཤེས་ཀྱི་དབང་པོ། དགྲ་བཅོམ་པའི་རྒྱུད་ཀྱི་ཟག་མེད་ཀྱི་
དབང་པོ་དགུ་ཀུན་ཤེས་ལྡན་པའི་དབང་པོ་ཡིན་པའི་ཕྱིར། གྲུབ་མཐའ་གོང་མའི་ཟག་མེད་
ཀྱི་དབང་པོ་གསུམ་གྱི་རྣམ་བཞག་ལེགས་པར་བཤད་པ་ལ་བསམ་འཕེལ་དབང་གི་རྒྱལ་
ག
པོ་ལས་ཤེས་པར་བྱའོ། །གསུམ་པ་རྣམ་པའི་རབ་དབྱེ་སྟོན་པ་ནི། གསུམ་ནི་དྲི་མ་མེད།
ཞེས་སོགས་ཀྱི་སྐབས་སུ། སྤྱི་དོན་དང་། གཞུང་དོན་གཉིས། དང་པོ་ལ། དབང་པོའི་རྣམ་
པའི་རབ་དབྱེ་ལ། གྲོགས་ལ་ལྟོས་པའི་རབ་དབྱེ། རྒྱུ་འབྲས་ལ་ལྟོས་པའི་རབ་དབྱེ། ངོ་བོ་
ལ་ལྟོས་པའི་རབ་དབྱེ། སྤང་བྱ་ལ་ལྟོས་པའི་རབ་དབྱེའོ། །དང་པོ་ནི། དབང་པོ་ཉེར་གཉིས་
ལ་ཟག་བཅས་ཟག་མེད་ཀྱི་ཁྱད་པར་བཞག་ཏུ་ཡོད་དེ། དབང་པོ་ཐ་མ་གསུམ་ཟག་མེད་ཁོ་ན་
ཡིན། གཟུགས་ཅན་གྱི་དབང་པོ་བདུན། སྲོག །སྡུག་བསྔལ། ཡིད་མི་བདེ་བའི་དབང་པོ་སྟེ།
བཅུ་གང་རུང་ལ་ཟག་བཅས་ཀྱིས་ཁྱབ། ལྷག་མ་དགུ་ལ་ཟག་བཅས་ཟག་མེད་གཉིས་ཀའི་
ཆ་ཡོད་པའི་ཕྱིར། རྟགས་དང་པོ་གྲུབ་སྟེ། དེ་གསུམ་གང་རུང་ལམ་བདེན་གྱིས་ཁྱབ་པའི་
ཕྱིར། རྟགས་གཉིས་པ་གྲུབ་ཏེ། བཅུ་པོ་དེ་གང་རུང་ལ་ལམ་བདེན་མ་ཡིན་པའི་འདུས་བྱས་
ཀྱིས་ཁྱབ་པའི་ཕྱིར། རྟགས་གསུམ་པ་གྲུབ་ཏེ། ལམ་བདེན་གྱི་ཚོགས་པ་ན་ཡོད་པའི་དགུ་
པོ་དེ་གང་རུང་ལ་ཟག་མེད་ཀྱིས་ཁྱབ། དགུ་པོ་དེ་གང་རུང་དང་ལམ་བདེན་མ་ཡིན་པའི་
འདུས་བྱས་ཀྱི་གཞི་མཐུན་ལ་ཟག་བཅས་ཀྱིས་ཁྱབ་པའི་ཕྱིར། འོ་ན་གོང་དུ། ཟག་མེད་
~131~

མཛོད་ཉི་མའི་དཀྱིལ་འཁོར།
ལམ་གྱི་བདེན་པ་དང་། ཞེས་དང་། དེ་གསུམ་ཟག་བཅས་ཟག་པ་མེད། ཞེས་གསུངས་པ་
དང་། བཟློས་སོ་ཅེ་ན། མི་བཟློས་ཏེ། གོང་དུ་སྤྱིར་བཤད་པའི་དབང་དུ་དང་། འདིར་དབང་
པོ་ཉེར་གཉིས་དང་སྦྱར་ནས་བྱེ་བྲག་ཏུ་རྟོགས་པར་བྱ་བ་དང་། དགོས་པ་ཐ་དད་པའི་ཁྱད་
པར་ཡོད་པའི་ཕྱིར། འོ་ན་རང་འགྲེལ་ལས། ཁ་ཅིག་དད་པ་ལ་སོགས་པ་ལྔ་ནི་ཟག་པ་མེད་
པ་སྟེ། བཅོམ་ལྡན་འདས་ཀྱིས་གང་ལ་དབང་པོ་ལྔ་པོ་འདི་དག་ཐམས་ཅད་དུ། མེད་པ་དེ་ནི་
ཕྱི་རོལ་སོ་སོ་སྐྱེ་བོའི་ཕྱོགས་ལ་གནས་པར་ང་སྨྲའོ། །ཞེས་གསུངས་པའི་ཕྱིར། ཟེར་ན།
མ་ཁྱབ་ཏེ། ལུང་དེའི་དོན་ཟག་མེད་ཀྱི་དད་སོགས་ལྔ་རྒྱུད་ལྡན་གྱི་གང་ཟབ།་ལ་འཕགས་པ་
དང་། དེ་མེད་པ་ལ་སོ་སོ་སྐྱེ་བོའི་ཕྱོགས་ལ་གནས་སོ་ཞེས་པ་དང༌། ཡང་ན་སོ་སོ་སྐྱེ་བོ་
ལ། དགེ་རྩ་མ་ཆད་པ་ནང་པ་དང་། ཆད་པའི་ཕྱི་རོལ་པ་གཉིས་ལས། འདི་ནི་ཕྱི་རོལ་པའི་
དཔང་དུ་མཛད་ནས་གསུངས་པའི་ཕྱིར་རོ། །དེ་སྐད་དུ་རང་འགྲེལ་ལས། དེ་ནི་ཁུངས་སོ་
མི་ནུས་ཏེ། ཟག་པ་མེད་པ་རྣམས་ཀྱི་དབང་དུ་མཛད་ནས་གསུངས་པའི་ཕྱིར་རོ། །འདི་
ལྟར་འཕགས་པའི་གང་ཟག་རྣམ་པར་བཞག་པ་མཛད་ནས། གང་ལ་དབང་པོ་འདི་དག
ཅེས་གསུངས་པའི་ཕྱིར་རོ། །ཡང་ན་སོ་སོ་སྐྱེ་བོ་རྣམ་པ་གཉིས་ཏེ། ནང་བ་དང་ཕྱི་རོལ་
པའོ། །ནང་པ་ནི་དགེ་བའི་རྩ་བ་ཀུན་ཏུ་མ་ཆད་པའོ། །ཕྱི་རོལ་པ་ནི་དགེ་བའི་རྩ་བ་ཀུན་ཏུ་
ཆད་པ་སྟེ། དེའི་དབང་དུ་མཛད་ནས། ཕྱི་རོལ་སོ་སོ་སྐྱེ་བོའི་ཕྱོགས་ལ་གནས་པར་སྨྲའོ།
ཞེས་གསུངས་པ་ཡིན་ནོ། །ཞེས་གསུངས་སོ། །གཉིས་པ་ནི། དབང་པོ་ཉེར་གཉིས་ལ་རྣམ་
སྨིན་ཡིན་པ་དུ། མིན་པ་དུ་ཞེ་ན། སྲོག་གི་དབང་པོ་ལ་རྣམ་སྨིན་གྱིས་ཁྱབ་སྟེ། ངན་སོང་
པའི་སྲོག་ལ་མི་དགེ་བའི་རྣམ་སྨིན་དང༌། བདེ་འགྲོའི་སྲོག་ལ་དགེ་བའི་རྣམ་སྨིན་ཡིན་པས་
ཁྱབ་པའི་ཕྱིར། འོ་ན་དགྲ་བཅོམ་པ་སྐུ་ཚེའི་འདུ་བྱེད་སྟོང་འཇོག་བྱེད་པར་བཤད་པའི་སྲོག་
གི་དབང་པོ་དེ་གང་གི་རྣམ་སྨིན་ཡིན་ཅེ་ན། འདི་ལ་དགོངས་པ་ཐ་དད་དཔྱད་པ་དང་། ཚེའི་
གཏོང་འཇོག་བྱེད་ཚུལ་བཤད་པའོ། །དང་པོ་ནི། མངོན་པ་ཁ་ཅིག་ན་རེ། དགེ་སློང་དགྲ་
~132~

མཛོད་ཉི་ཨའི་དཀྱིལ་འཁོར
བཅོམ་པ་སྡུག་བསྔལ་དང་ལྡན་པ་སེམས་ལ་དབང་ཐོབ་པ་ཞིག་གིས་དགེ་འདུན་ནམ། གང་
ཟག་ལ་ལྷུང་བཟེད་དང་ཆོས་གོས་སོགས་འཚོ་བའི་ཡོ་བྱད་ཕུལ་ན་ཤེས་བཞིན་དུ་རབ་
མཐའི་བསམ་གཏན་གཉིས་པ་ལ་སྙོམས་པར་འཇུག་དེ་ལས་ལངས་ནས། བདག་གི་ལོངས་
སྤྱོད་ཀྱི་རྣམ་སྨིན་གང་ཡིན་པ་དེ་ཚེའི་རྣམ་སྨིན་དུ་གྱུར་ཅིག་ཅེས་སེམས་ཤིང་། ངག་དུའང་
བརྗོད་པས། ལོངས་སྤྱོད་ཀྱི་རྣམ་སྨིན་དེ་ཚེའི་རྣམ་སྨིན་དུ་གྱུར་ཅེས་བཤད་པས་མཐོང་
ཆོས་ཀྱི་ལས་ཀྱི་རྣམ་སྨིན་ཡིན་ཟེར། ཁ་ཅིག །དགྲ་བཅོམ་པ་ཐམས་ཅད་ལ་སྐུ་ཚེའི་འདུ་
བྱེད་གཏོང་འཇོག་བྱེད་པ་མེད་པས་སྔོན་གྱི་ལས་ཀྱི་ཚེ་ལོ་བརྒྱ་ཐུབ་པ་ལྟ་བུར་འཕངས་པ།
བར་སྐབས་སུ་སྲོག་གི་བར་ཆད་དུ་གྱུར་ནས་ཚེ་ལྷག་ལུས་པ། སྦྱོར་བའི་སྟོབས་ཀྱིས་ཚེ་
འདི་ལ་འདྲེན་པར་བྱེད་པས་སྔོན་གྱི་ལས་ཀྱི་རྣམ་སྨིན་ཡིན་ནོ། །ཞེས་ཟེར། བྱེ་བྲག་སྨྲ་བའི་
བཙུན་པ་དབྱངས་སྒྲོག་ན་རེ། ་རབ་མཐའི་བསམ་གཏན་བཞི་པ་བསྒོམ་པའི་སྟོབས་ཀྱིས་
བསམ་གཏན་བཞི་པའི་སས་བསྡུས་ཀྱི་ཚེ་གནས་པ་དང་མཐུན་པའི་ལུས་ཀྱི་འབྱུང་བ་སྐྱེད་
པས་ཏིང་ངེ་འཛིན་གྱི་མཐུ་ལས་བྱུང་བ་ཡིན་གྱི། ལས་ཀྱི་རྣམ་སྨིན་མ་ཡིན་ནོ། །འོན་ཀྱང་
ཕལ་ཆེ་བ་ལ་དགོངས་ནས་སྲོག་ལ་རྣམ་སྨིན་གྱིས་ཁྱབ་པར་འདོད་ཞེས་ཟེར་རོ། །དོན་འདི་
སློབ་དཔོན་ཐོགས་མེད་ཀྱང་བཞེད་དེ། བསྡུ་བར་འགྲོ་བ་དང་། དེ་བཞིན་གཤེགས་པ་དང་།
བྱང་སེམས་གང་དག་ཚེའི་འདུ་བྱེད་གཏོང་བ་དང་སྤེལ་བར་བྱེད་པ་དག་ནི་སྲོག་གི་དཔང་
པོ་ལ་རང་གིས་དབང་བསྒྱུར་བ་ཡིན་ནོ། །དེ་ལས་གཞན་པ་དག་ནི་རང་གིས་དབང་བསྒྱུར་
བ་མ་ཡིན་པར་བྱའོ། །ཞེས་གསུངས་སོ། །གཉིས་པ་ནི། གང་གིས་རྟེན་ལ་གཏོང་འཇོག་
བྱེད་ན། གླིང་གསུམ་གྱི་སྐྱེས་པ་དང་། བུད་མེད་གང་རུང་གི་རྟེན་ལ་བྱེད་ཀྱི། གཞན་གྱི་
རྟེན་ལ་མི་བྱེད་དེ། དེའི་དགོས་པ་མི་འགྲུབ་པའི་ཕྱིར། གང་ཟག་གང་གིས་བྱེད་ན། པསམ་
གཏན་བཞི་པ་བསྒོམས་པའི་དུས་དང་མི་སྦྱོར་བའི་དགྲ་བཅོམ་པའི་རྣམ་གྲོལ་ལམ་པ་ཞིག་
གིས་བྱེད་དེ་ཉོན་མོངས་མེད་ཅིང་དབང་པོ་རྣོ། །བསམ་གཏན་ལ་ནི་དབང་ཐོབ་པའི་ཕྱིར། །
-133~

མཛོད་ཉི་མའི་དཀྱིལ་འཁོར།
ཚུལ་ཇི་ལྟར་དུ་གཏོང་འཇོག་བྱེད་ན། འཇོག་ཚུལ་སྔར་བཤད་པ་བཞིན་ནོ། །གཏོང་ཚུལ་ནི།
དགེ་སློང་དགྲ་བཅོམ་པ་རྫུ་འཕྲུལ་དང་ལྡན་པ་སེམས་ལ་དབང་ཐོབ་པ་གཅིག་གིས་དགེ་
འདུན་ནམ་གང་ཟག་ལ་ལྷུང་བཟེད་དང་ཆོས་གོས་གང་རུང་ཕུལ་ནས་བསམ་བཞིན་རབ་
མཐའི་བསམ་གཏན་བཞི་པ་ལ་ཞུགས་དེ་ལས་ལངས་ན། བདག་གི་ཚེའི་རྣམ་སྨིན་དེ་ལོངས་
སྤྱོད་ཀྱི་རྣམ་སྨིན་དུ་གྱུར་ཅིག ། ཅེས་བསམ་ཞིང་ངག་དུ་ཡང་བརྗོད་དེ་གཏོང་བར་བྱེད་པ་
ཡིན་ནོ། །དགོས་པ་ཅིའི་ཕྱིར་དུ་བྱེད་ན། རང་ཉིད་ཚེ་ཡུན་རིང་མི་གནས་པར་མཐོང་ཞིང་།
གནས་ན་བསྟན་པ་དང་སེམས་ཅན་ལ་ཕན་པར་མཐོང་ན། འཇོག་པར་བྱེད་ཅིང་བསྲིང་བར་
བྱེད། རང་ཉིད་ཚེ་འདིར་ཡུན་རིང་དུ་གནས་ཀྱང་བསྟན་པ་དང་སེམས་ཅན་ལ་ཕན་པར་
མཐོང་ཞིང་། ། འཁོར་བ་ལ་སྐྱོ་བས་གཏོང་བར་བྱེད་དེ། ལུང་རྣམ་འབྱེད་ལས། ཚངས་སྤྱོད་
འདི་ལ་ལེགས་སྤྱད་ཅིང་། །ལམ་ལའང་ཤིན་ཏུ་བསྒོམ་ན་ནི། ཚེ་ཟད་པ་ལ་དགའ་འགྱུར་ཏེ།
དཔེར་ན་ནང་དང་བྲལ་བ་བཞིན། །ཞེས་གསུངས་སོ། འོ་ན་སྲོག་དང་ཚེ་ལ་ཁྱད་པར་ཅི་
ཡོད་ཅེ་ན། བྱེ་བྲག་སྨྲ་བ་ན་རེ། ཁྱད་པར་མེད་དེ་གདགས་པའི་བསྟན་བཅོས་ལས། སྲོག་
གང་ཞེ་ན། ཁམས་གསུམ་པའི་ཚེའོ། །ཞེས་གསུངས་པའི་ཕྱིར་ཟེར། མདོ་སྡེ་པ་ན་རེ། སྲོག་
ནི་ཚེ་འདིའི་ལས་ཀྱིས་འདུས་བྱས་པ་ཡིན་ལ། ཚེ་ནི་ཚེ་སྔ་མའི་ལས་ཀྱིས་འདུས་བྱས་པ་
ཡིན་ནོ་ཟེར། འདུ་བྱེད་ཅེས་པ་ནི། རྒྱུན་ལས་གཏོང་འཇོག་བྱེད་ཀྱི་སྐད་ཅིག་མ་ལ་ནི་མ་
ཡིན་ཞེས་སམ། སྲོག་ནི་ཚེ་ཅིག་བུ་དུས་རིང་པོར་འདུག་པ་ནི་མེད་པས་འདུ་བྱེད་དག་
ཅེས་སམ། ཡང་ན་འདུ་བྱེད་མང་པོ་ལ། ཚེ་ཞེས་གདགས་པ་ནི། འདོད་གཟུགས་ན་ཕུང་པོ་
ལྔ་དང་། གཟུགས་མེད་ན་ཕུང་པོ་བཞི་ལའོ། །ཞེས་བཤད་དུ་རུང་ངོ༌། །བྱེ་བྲག་ཏུ་བདག་
ཅག་གི་སྟོན་པས་སྐུ་ཚེའི་འདུ་བྱེད་གཏོང་འཇོག་མཛད་པའི་དགོས་པ་གང་སྙམ་ན། མདོ་
སྡེ་པ་ན་རེ། འཆི་བ་ལ་མངའ་བརྙེས་པའི་ཕྱིར་དུ་སྐུ་ཚེའི་འདུ་བྱེད་གཏོང་། ཚེ་ལ་མངའ་
བརྙེས་པའི་ཕྱིར་དུ་སྐུ་ཚེ་འདུ་བྱེད་ཟླ་བ་གསུམ་གྱི་བར་དུ་སྲིང་བར་བྱིན་གྱིས་བརློབས་པར་
~134~

མཛོད་ཉི་མའི་དཀྱིལ་འཁོར།
མཛད་པ་ཡིན་ཏེ། སྐུ་དངོས་ཀྱི་འདུལ་བྱའི་ཐ་མ་ཀུན་ཏུ་རྒྱུ་རབ་བཟང་འདུལ་བར་བྱ་བའི་
ཆེད་ཡིན་པའི་ཕྱིར། །དེ་ལས་ལྷག་པ་མ་ཡིན་ཏེ། དེ་ཕྱིན་ཆད་སྐུ་དངོས་ཀྱི་འདུལ་བྱ་མེད་
པ་དང་རྫུ་འཕྲུལ་གྱི་རྐང་པ་བཞི་བསྒོམས་པས་དེས། མདོར་ན་བསྐལ་པའམ་དེ་ལས་ལྷག་
པར་བཞུགས་པར་ནུས་སོ། །ཞེས་པའི་དམ་བཅའ་མཐར་ཕྱིན་པར་མཛད་པའི་ཕྱིར། །སྡོམ་
པ་གསུམ་བསྟན་པ་ལས། འདི་ན་་ནི་དྲང་སྲོང་ཆེན་པོ་དེས་དགེ་སློང་རབ་བཟང་ཐ་མ་ལ།
འདི་ནི་ཐ་མ་པར་གྱུར་ཞེས། །ཡེ་ཤེས་ཀྱིས་ནི་སྔ་ནས་མཁྱེན་ཅེས་གསུངས་སོ་ཟེར་རོ། །
བྱེ་བྲག་སྨྲ་བ་ན་རེ། བདུད་བཞི་བཅོམ་པར་ཤེས་པའི་ཆེད་ཡིན་ཏེ། དེ་ཡང་རྡོ་རྗེ་གདན་གྱི་
སྤོ་ལ་བྱང་ཆུབ་ཀྱི་ཤིང་དྲུང་དུ་ཐུན་དང་པོ་ལ་ལྷའི་བུའི་བདུད་བཅོམ། ཐུན་གཉིས་པ་ལ་
ལྷའི་སྤྱན་གྱིས་འཇིག་རྟེན་ལ་གཟིགས་ནས། ཐུན་གསུམ་པ་ལ་ཉོན་མོངས་པའི་བདུད་
བཅོམ། ཡངས་པ་ཅན་དུ་སྐུ་ཚེའི་འདུ་བྱེད་ཟླ་བ་གསུམ་དུ་བྱིན་གྱིས་བརླབས་ནས་འཆི་
བདག་གི་བདུད་བཅོམ། གྱད་ཡུལ་དུ་ཕུང་པོ་ལྷགས་མེད་མྱ་ངན་ལས་འདས་ནས་ཕུང་པོའི་
བདུད་བཅོམ་པ་ཡིན་ཏེ། སློབ་དཔོན་མ་ཏི་རྩི་ཏྲས་ལན་མི་ལོན་པར་བསྟོད་པ་ལས། ཁྱོད་
ཀྱིས་དང་པོར་ལྷའི་བུའི། །བདུད་ཀྱི་མེ་ཏོག་རྒྱལ་མཚན་བསྙིས། དེ་ནས་ཉོན་མོངས་བདུད་
ཀྱི་ནི། རྒྱལ་མཚན་རྒྱལ་མཚན་མཐོན་པོ་སྡེབ། ཁྱོད་ཀྱིས་བྱང་ཆུབ་མ་བརྙེས་པར། འདོད་
ཁམས་དབང་ཕྱུག་ལས་རྒྱལ་ཏེ། བྱང་ཆུབ་པར་ཆད་མེད་ལམ་ལ། ཁམས་གསུམ་དབང་
ཕྱུག་ལས་རྒྱལ་ལོ། །ཞེས་གསུངས་པའི་ཕྱིར་ཟེར་རོ། །དབང་པོ་ཐ་མ་བརྒྱད་དང་། ཡིད་མི་
བདེ་མ་གཏོགས་པ་བཅུ་གཉིས་ལ་རྣམ་སྨིན་ཡིན་པ་དང་མིན་པ་གཉིས་ཀའི་ཆ་ཡོད་པ་ཡིན་
ཏེ། གཟུགས་ཅན་གྱི་དཔང་པོ་བདུན་ལ་རྣམ་སྨིན་དང་རྒྱས་བྱུང་གཉིས་གཉིས་ཡོད་པའི་ཕྱིར།
ཚོར་བ་བཞི་དང་། ཡིད་དབང་ལ་དགེ་མི་དགེ་གང་རུང་དུ་གྱུར་པ་རྣམས་རྣམ་སྨིན་མ་ཡིན།
དེ་གཉིས་ལས་གཞན་པ་རྣམས་རྣམ་སྨིན་ཡིན་པའི་ཕྱིར་ན། དབང་པོ་ཐ་མ་བརྒྱད་ལ་རྣམ་
སྨིན་མིན་པས་ཁྱབ་ཏེ། དེ་བརྒྱད་གང་རུང་ལ་དགེ་བས་ཁྱབ་པའི་ཕྱིར། ཡིད་མི་བདེ་ཡིན་
~135~

མཛོད་ཉི་མའི་དཀྱིལ་འཁོར།
ན་རྣམ་སྨིན་མིན་པས་ཁྱབ་ཏེ། དེ་ཡིན་ན་དགེ་མི་དགེ་གང་རུང་ཡིན་པས་ཁྱབ་པའི་ཕྱིར། །
དབང་པོ་ཉེར་གཉིས་པོ་ལ་རྣམ་སྨིན་དང་བཅས་མ་བཅས་ཀྱི་ཁྱད་པར་བཞག་ཏུ་ཡོད་དེ།
ཡིད་མི་བདེ་ལ་རྣམ་སྨིན་དང་བཅས་པས་ཁྱབ། ཡིད་དབང་། ཚོར་བའི་དབང་པོ་གཞན་
བཞི། དད་སོགས་དབང་པོ་ལྔ་ཏེ་བཅུ་ལ་རྣམ་སྨིན་དང་བཅས་མ་བཅས་གཉིས་ཀའི་ཆ་
ཡོད། གཟུགས་ཅན་གྱི་དབང་པོ་བདུན་སྲོག་གི་དབང་པོ། ཟག་མེད་ཀྱི་དབང་ངོ་གསུམ་སྟེ།
བཅུ་གཅིག་པོ་གང་རུང་ལ་རྣམ་སྨིན་དང་བཅས་པ་མིན་པས་ཁྱབ་པའི་ཕྱིར།རྟགས་དང་པོ་
གྲུབ་ཏེ། ཡིད་མི་བདེ་ལ་ཟག་བཅས་ཀྱི་དགེ་བ་དང་མི་དགེ་བ་གང་རུང་གིས་ཁྱབ་པའི་
ཕྱིར། རྟག་གཉིས་པ་གྲུབ་ཏེ། བཅུ་པོ་དེ་གང་རུང་ཟག་བཅས་སུ་གྱུར་པའི་དགེ་བ་ཡིན་པ་
ལ་རྣམ་སྨིན་དང་བཅས་པས་ཁྱབ། བཅུ་ཕོ་གང་རུང་ཟག་མེད་ཀྱིས་སྔུས་པ་ཡིན་པ་ལ་རྣམ་
སྨིན་དང་བཅས་པ་མིན་པས་ཁྱབ་པའི་ཕྱིར། རྟགས་གསུམ་པ་གྲུབ་ཏེ། གཟུགས་ཅན་
དཔང་པོ་བདུན་དང་སྲོག་དབང་གང་རུང་ལ་ལུང་མ་བསྟན་གྱིས་ཁྱབ། ཟག་མེད་ཀྱི་དབང་
པོ་གསུམ་གང་རུང་ལ་ཟག་མེད་ཀྱིས་ཁྱབ་པའི་ཕྱིར་རོ༑ ༈ །གསུམ་པ་ནི། དབང་པོ་ཉེར་
གཉིས་པོ་ལ་དགེ་མི་དགེ་ལུང་མ་བསྟན་གྱི་ཁྱད་པར་བཞག་དུ་ཡོད་དེ། །དབང་པོ་ཐ་མ་
བརྒྱད་གང་རུང་ལ་དགེ་བ་ཡིན་པས་ཁྱབ། ཡིད་མི་བདེ་ལ་དགེ་མི་དགེ་གཉིས་ཀའི་ཆ་
ཡོད། ཡིད་དབང་དང་། ཚོར་བའི་དབང་པོ་གཞན་བཞི་ལ་གསུམ་ཀའི་ཆ་ཡོད། གཟུགས་
ཅན་གྱི་དབང་པོ་བདུན་དང་སྲོག་དབང་གང་རུང་ལ་ལུང་མ་བསྟན་གྱིས་ཁྱབ་པའི་ཕྱིར་རོ། །
ཉི་འོག་པ་དང༌། མདོ་སྡེ་པ་ཡན་ཆད་ནི། ཡིད་མི་བདེ་ལ་དགེ་མི་དགེ་ལུང་མ་བསྟན་གྱི་ཆ་
གསུམ་ཀ་ཡོད་པར་བཞེད་དོ། །དབང་པོ་ཉེར་གཉིས་པོ་ལ་ཁམས་གསུམ་དུ་གཏོགས་པ་དུ་
ཡོད་ཀྱི་ཁྱད་པར་བཞག་ཏུ་ཡོད་དེ། ཟག་མེད་ཀྱི་དབང་པོ་རྣམས་ཁམས་གསུམ་གང་རུང་
དུ་མ་གཏོགས་པས་ཁྱབ། དྲི་མེད་ཀྱི་དབང་པོ་གསུམ་པ་གཏོགས་པའི་བཅུ་དགུ་ལ་འདོད་
བར་གཏོགས་པ་ཡོད། དྲི་མེད་གསུམ། ཕོ་མོའི་དབང་པོ། སྡུག་བསྔལ་དང་ཡིད་མི་བདེ་ཏེ་
~136~

མཛོད་ཉི་མའི་དཀྱིལ་འཁོར།
བདུན་མ་གཏོགས་པ། · བཅོ་ལྔ་ལ་གཟུགས་ཁམས་སུ་གཏོགས་པ། དྲི་མེད་གསུམ།
གཟུགས་ཅན་གྱི་དབང་པོ་བདུན། སྡུག་བསྔལ། ཡིད་མི་བདེ། བདེ་དབང་མ་གཏོགས་པ།
བརྒྱད་ལ་གཟུགས་མེད་ཁམས་སུ་གཏོགས་པ་ཡོད་པའི་ཕྱིར། རྟགས་རྣམས་གྲུབ་སྟེ། བཅུ་
དགུ་པོ་དེ་ལ་དམིགས་ནས་འདོད་པའི་ཉོན་མོངས་རྒྱས་སུ་རུང་། བཅོ་ལྔ་པོ་དེ་ལ་དམིགས་
ནས་གཟུགས་ཀྱི་ཉོན་མོངས་རྒྱས་སུ་རུང་། བརྒྱད་པོ་དེ་ལ་དམིགས་ནས་གཟུགས་མེད་
ཀྱི་ཉོན་མོངས་རྒྱས་སུ་རུང་བའི་ཕྱིར། ཁམས་གོང་ན་ཕོ་མོའི་དབང་པོ་མེད་དེ། དེ་རྣམས་
འཁྲིག་པ་ལ་ཆགས་པ་དང་བྲལ་ཅིང་། ཕོ་མོའི་དབང་པོས་ལུས་རྟེན་མི་མཛེས།::སྐབས་
འདིར་ལོངས་སྤྱོད་རྫོགས་སྐུ་ཁས་མི་ལེན་པའི་ཕྱིར།།ཁམས་གོང་མའི་སས་སྡུས་ཀྱི་སྡུག་
བསྔལ་དང་ཡིད་མི་བདེ་མེད་དེ། ཁོང་ཁྲོ་སོགས་ཀུན་ནས་མནར་སེམས་དཔའི་གཞི་དགུ་
དང་བྲལ་ཞིང་། རྒྱུད་ཞི་གནས་ཀྱི་བརླན་པར་བྱས་པའི་ཕྱིར། བཞི་པ་ནི། དབང་པོ་ཉིར་
གཉིས་པོ་ལ་མཐོང་སྤང་སྒོམ་སྤང༌། སྤང་བྱ་མིན་པའི་ཁྱད་པར་བཞག་ཏུ་ཡོད་དེ།..མཐོང་
སྤང་དང༌། མཚུངས་ལྡན་རྣམས་མཐོང་སྤང༌། དེ་ལས་གཞན་པའི་དབང་པོ་ཟག་བཅས་
རྣམས་སྒོམ་སྤང་། ཟག་མེད་ཀྱི་དབང་པོ་རྣམས་སྤང་བྱ་མིན་པས། དེས་ན་ཡིད་མི་བདེ་ལ་
མཐོང་སྤང་དང་སྒོམ་སྤང་གཉིས་ཀ་ཡོད་དེ། དེ་ལ་དང་པོ་དང་མཚུངས་ལྡན་དང་། ཕྱི་མ་
དང་མཚུངས་ལྡན་ཡང་ཡོད་པའི་ཕྱིར། །གཟུགས་ཅན་གྱི་དབང་པོ་བདུན་དང་སྲོག་དབང་
གང་རུང་ལ་སྒོམ་སྤངས་ཀྱིས་ཁྱབ། དད་སོགས་ལྔ་ལ་སྒོམ་སྤང་དང་སྤང་བྱ་མ་ཡིན་པ་
གཉིས་ཀ་ཡོད་དེ། ཟག་བཅས་སུ་གྱུར་པའི་དད་སོགས་ལྔ་བོ་གང་རུང་ལ་སྒོམ་སྤང་ཀྱིས་
ཁྱབ། ཟག་མེད་ཀྱི་དད་སོགས་ལྔ་གང་རུང་ལ་སྤང་བྱ་མིན་པས་ཁྱབ་པའི་ཕྱིར། གཉིས་པ་
གཞུང་དོན་ནི། དབང་པོའི་རྣམ་པའི་རབ་དབྱེ་དུ་མ་ཡོད་སྟེ། གྲོགས་ལ་ལྟོས་པའི་རབ་དབྱེ་
སོགས་དུ་མ་ཡོད་པའི་ཕྱིར། བཞི་པ་དབང་པོའི་རྙེད་གཏོང་འཆད་པ་ནི། འདོད་པར་དང་
པོར་རྣམ་སྨིན་གཉིས། ཞེས་སོགས་རྐང་པ་བཅུ་ཏེ་གོ་སློའོ།
~137

མཛོད་ཉི་མའི་དཀྱིལ་འཁོར།
༈ ལྔ་པ་དགེ་སྦྱོང་ཚུལ་གྱི་འབྲས་བུ། དབང་པོ་དུས་ཐོབ་འཆད་པ་ནི། འབྲས་བུ་ཐ་མ་
གཉིས་དགུས་ཐོབ། རྐང་པ་བཞི་ཏེ་སྐབས་དོན་ནི། འབྲས་བུ་བཞིའི་ཐོག་མ་རྒྱུན་ཞུགས་ཀྱི་
འབྲས་བུ་དང་།. ཐ་མ་དགྲ་བཅོམ་པའི་འབྲས་བུ་ནི་སོ་སོར་ཟག་མེད་ཀྱི་དབང་པོ་དགུ་རེས་
ཐོབ་ཏེ། དང་པོ་ཉན་ཐོས་ཀྱི་མཐོང་ལམ་རྗེས་བཟོད་ཀྱི་ཚོགས་པ་ན་ཡོད་པའི་དད་སོགས་
དབང་པོ་ལྔ། ཡིད་དབང་། ཚོར་བ་བཏང་སྙོམས་ཀྱི་དབང་པོ། མཐོང་སྤང་ཀུན་སྦྱོར་གསུམ་
སྤངས་པའི་བྲལ་ཐོབ་འདྲེན་པར་བྱེད་པའི་ཀུན་ཤེས་བྱེད་པའི་དབང་པོ། དེའི་རྟེན་བྱེད་པའི་
ཀུན་ཤེས་ཀྱི་དབང་པོ་སྟེ་དགུས་ཐོབ། གཉིས་པ་ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་
འཛིན་གྱི་ཚོགས་པ་ན་ཡོད་པའི་དད་སོགས་དབང་པོ་ལྔ། ཡིད་དབང་། ཚོར་བ་བདེ་བ།
ཡིད་བདེ་བ་བཏང་སྙོམས་གསུམ་གང་རུང་གཅིག་སྒོམ་སྤང་ཉོན་སྒྲིབ་སྤངས་པའི་འབྲལ་
ཐོབ་འདྲེན་པར་བྱེད་པའི་ཀུན་ཤེས་ཀྱི་དབང་པོ། །དེའི་རྟེན་བྱེད་པའི་ཀུན་ཤེས་ལྡན་པའམ་
བསྲུང་བའི་དབང་པོ་སྟེ་དགུས་ཐོབ་པའི་ཕྱིར། ཁོ་ན་རེ། རྒྱུན་ཞུགས་ཀྱི་འབྲས་བུ་ཀུན་
ཤེས་ཀྱི་དབང་པོ་དང་། ཉན་ཐོས་དགྲ་བཅོམ་པའི་འབྲས་བུ་ཀུན་ཤེས་བསྲུང་བའི་དབང་
པོས་ཐོབ་པར་བྱེད་པ་མི་ཐད་པར་ཐལ། །དེ་དང་དེའི་ཚེ་དེ་གཉིས་སོ་སོར་ཐོབ་ཟིན་པའི་
ཕྱིར་ཅེ་ན་མ་ཁྱབ་སྟེ། དེ་གཉིས་ཐོབ་པའི་སྒོ་ནས། དེ་འདྲའི་བྲལ་ཐོབ་ཀྱི་རྟེན་བྱེད་པས། དེ་
ལྟར་བཤད་པ་ཙམ་ཡིན་པའི་ཕྱིར། དཔེར་ན་ཀུན་པོ་ཕྱིར་བྱུང་བ་དང་། སྒོ་ཕར་བཅད་པ་
བཞིན་ནོ། །རིམ་གྱིས་པའི་འཕྲས་བུ་བར་པ་གཉིས་པོ་སོ་སོར་དབང་པོ་བདུན་ནམ།
བརྒྱད་གང་རུང་གིས་དངོས་སུ་ཐོབ་པ་ཡོད་དེ། · དེ་གཉིས་དབང་པོ་རྣོ་རྟུལ་གང་ཡིན་ཀྱང་
སྔོན་ཞི་གནས་ཤེས་ཆེར་སྤྱད་པ་ཡིན་ན་ཞི་རགས་ཀྱི་རྣམ་པ་ཅན་གྱི་སྒོམ་ལམ་རྗེས་ཐོབ་ཀྱི་
ངོ་བོར་གྱུར་པའི་དད་སོགས་ལྔ། ཡིད་དབང་ཚོར་བ་བཏང་སྙོམས་ཀྱི་དབང་པོ་ཏེ་བདུན་
གྱིས་ཐོབ། དེ་སྔོན་ལྷག་མཐོང་ཤས་ཆེར་སྤྱད་པ་ཡིན་ན། སྒོམ་ལམ་མཉམ་བཞག་བདེན་
པའི་རྣམ་པ་ཅན་གྱི་དད་སོགས་ལྔ། ཡིད་དབང་། ཚོར་བ་བཏང་སྙོམས་ཀྱི་དབང་པོ། ཀུན་
~138~

མཛོད་ཉི་མའི་དཀྱིལ་འཁོར།
ཤེས་ཀྱི་དབང་པོ་རྣམས་ཏེ་བརྒྱད་ཀྱིས་དངོས་སུ་ཐོབ་པའི་ཕྱིར། ཐོད་རྒལ་བའི་འབྲས་བུ་
བར་པ་གཉིས་ནི། སོ་སོར་དབང་པོ་དགུས་དངོས་སུ་ཐོབ་ཏེ། དང་པོ་ཐོད་རྒལ་བའི་ཕྱིར་
འོང་གི་འབྲས་བུ་རྒྱུན་བཞུགས་ལ་བཤད་པ་དང་གཉིས་པའང་ཐོད་རྒལ་བའི་ཕྱིར་མི་འོང་གི་
འབྲས་བུ་རྒྱུན་ཞུགས་ལ་བཤད་པ་ལྟར་གྱི་ཐོབ་པའི་ཕྱིར། ཁྱད་པར་བཞག་ཏུ་ཡོད་དེ། དང་
པོ་དང་མཐོང་ལམ་གྱི་སྔ་རོལ་དུ་འདོད་ཉོན་དྲུག་པ་སྤངས་པ་དང་། ཕྱི་མ་དང་མཐོང་ལམ་
གྱི་སྔ་རོལ་དུ་འདོད་ཉོན་དགུ་པ་སྤངས་མ་སྤངས་ཀྱིས་ཁྱད་པར་ཡོད་པའི་ཕྱིར་འོ་ན་བསྟན་
བཅོས་ཡེ་ཤེས་ལ་འཇུག་པ་ལས། དགྲ་བཅོམ་པའི་འབྲས་བུ་དབང་པོ་དུ་ཞིག་གིས་ཐོབ་ཅེ་
ན། སྨྲས་པ་དབང་པོ་བཅུ་གཅིག་གིས་ཐོབ། ཞེས་གསུངས་པ་དང་འགལ་ལོ། །ཞེན་མི་
འགལ་ཏེ། དགུས་ཐོབ་ཅེས་པ་ཐོབ་ཐེབས་དང་པོ་གཅིག་པུའི་དབང་དུ་བྱས་པ་ཡིན། བཅུ་
གཅིག་གིས་ཐོབ་པར་གསུངས་པ་ཉམས་པ་སོར་འཇུག་པའི་དབང་དུ་བྱས་པ་ཡིན་པའི་ཕྱིར།
ཉན་ཐོས་དགྲ་བཅོམ་པའི་འབྲས་བུ་དབང་པོ་བཅུ་གཅིག་གིས་ཐོབ་པའི་ཉམས་པ་སོར་
འཇུག་པ་སྲིད་དེ། དང་པོ་ཉེར་བསྡོག་གི་ཚོར་བ་བཏང་སྙོམས་སོགས་ལ་བརྟེན་ནས་དགྲ་
བཅོམ་པའི་འབྲས་བུ་ཐོབ །དེ་ལས་ཉམས་ཏེ། བསམ་གཏན་དང་པོ་གཉིས་གང་རུང་གི་
དངོས་གཞི་ལ་རྟེན་ནས་དགྲ་བཅོམ་པའི་འབྲས་བུ་ལན་གཉིས་པ་ཐོབ་པ་ན། དང་པོ་གཉིས་
ཀྱི་སས་སྡུས་ཀྱི་ཡིད་བདེ་སྣན་ནས་བཅུ་དང་། ཡང་དེ་ལས་ཉམས་ཏེ། བསམ་གཏན་
གསུམ་པའི་དངོས་གཞི་ལ་བརྟེན་ནས་དགྲ་བཅོམ་པའི་འབྲས་བུ་ལན་གསུམ་ཐོབ་པ་ན།
གསུམ་པའི་སེམས་ཚོར་བདེ་བ་བསྣན་ཏེ། བཅུ་གཅིག་གིས་ཐོབ་པ་སྲིད་པའི་ཕྱིར་རོ། །
དགྲ་བཅོམ་པ་ལན་གྲངས་དུ་མར་ཉམས་ཀྱང་དེ་ལས་དབང་པོ་མང་བས་མི་ཐོབ་ཏེ། བཅུ་
གཅིག་པོ་དེ་ལས་གཞན་པའི་དགྲ་བཅོམ་པའི་འབྲས་བུ་དངོས་སུ་ཐོབ་བྱེད་ཀྱིས་དབང་པོ་
མེད་པའི་ཕྱིར། འོ་ན་ཕྱིར་འོང་གི་འབྲས་བུ་ཡང་དབང་པོ་བཅུ་གཅིག་གིས་ཐོབ་པ་སྲིད་
པར་ཐལ། །དེ་ཉམས་པ་སྲིད་པའི་ཕྱིར། ཞེ་ན། སྐྱོན་མེད་དེ་ཆགས་བྲལ་སྔོན་སོང་ཡིན་ན་
~139~

མཛོད་ཉི་མའི་དཀྱིལ་འཁོར།
ཉམས་པ་མི་སྲིད་པས་ཁྱབ། མཐར་གྱིས་པའི་ཕྱིར་འོང་པསམ་གཏན་གསུམ་པ་ཡན་ཆད་
ལས་ཉམས་ན། བསམ་གཏན་གཉིས་པའི་ཡིད་བདེ་ལས་དངོས་སུ་ཐོབ་པས་ཁྱབ་པའི་
ཕྱིར་རོ། །ཁོ་ན་རེ། ཕྱིར་ལོང་འབྲས་པུ་དབང་པོ་བཅུས་ཐོབ་པར་ཐལ། བསམ་གཏན་དང་
པོའི་ཉེར་བལྡོག་ལ་བརྟེན་ནས་དངོས་གཞིའི་དུམ་སུ་སྤོང་ནུས་བའི་ཕྱིར་ཅེ་ན། སྐྱོན་མེད་དེ།
དངོས་གཞི་ཐོབ་པ་ལ་གུས་པ་ཙམ་ཡིན་གྱིས། ཚོར་བ་བདེ་བ་ཐོབ་པ་ལ་གུས་པ་མིན་ཏེ།
སྔར་ནས་ཚོར་བདེ་ཐོབ་པའི་ཕྱིར་རོ། །དྲུག་པ་དབང་པོའི་ལྡན་ཚུལ་ལ། ངེས་ལྡན་དང་།
སྲིད་ལྡན་ནོ། །དང་པོ་ནི། བཏང་སྙོམས་དང་ནི། རྐང་པ་བཅུའོ། གཉིས་པ་ནི། དགེ་མེད་ནང་
ན་རྐང་པ་བརྒྱད་དེ། སྐབས་དོན་བསྡུས་ན། དབང་པོ་གང་དང་ལྡན་པ་ལ་དབང་པོ་དུ་དང་
ངེས་པར་ལྡན་པ་བཞག་དུ་ཡོད་དེ། ཚོར་བ་བཏང་སྙོམས། སྲོག ། ཡིད་དབང་གསུམ་གང་
རུང་དང་ལྡན་པའི་གང་ཟག་ལ། དེ་གསུམ་ཅར་དང་ལྡན་པས་ཁྱབ་པའི་ཕྱིར་ཏེ། འདི་
གསུམ་འབྲལ་མི་ཤེས་པའི་ཕྱིར། ཁ་ཅིག་ན་རེ། སེམས་མེད་ཀྱི་སྙོམ་འཇུག་གཉིས་རྒྱུད་
ལྡན་ལ་མ་ཁྱབ་པོ། །ཞེ་ན་མི་འཐད་དེ། གང་ཟག་ཡིན་ན་སྲོག་དབང་རྒྱུད་ལྡན་ཡིན་དགོས་
པའི་ཕྱིར། སྲོག་དཔང་རྒྱུད་ལྡན་ལ་མིག་དབང་སོགས་དང་ལྡན་པས་མ་ཁྱབ་ཏེ། མངོན་
སུམ་གྱིས་གྲུབ་པའི་ཕྱིར། སྲོག་ལྡན་ལ་ལུས་དབང་དང་ལྡན་པས་མ་ཁྱབ་ཏེ། གཟུགས་
མེད་ཁམས་པའི་གང་ཟག་ཡོད་པའི་ཕྱིར། །དེ་ལ་ཕོ་མོའི་དབང་པོ་གང་རུང་དང་ལྡན་པས་
མ་ཁྱབ་ཏེ། གཟུགས་ཁམས་པའི་སེམས་ཅན་ཡོད་པའི་ཕྱིར། དེ་ལ་ཀུན་དཀྲིས་དང་བྲལ་
བའི་སེམས་ཚོར་བདེ་དབང་དང་ལྡན་པས་མ་ཁྱབ་ཏེ། བསམ་གཏན་བཞི་བ་པའི་སོ་སྐྱེ་
ཡོད་པའི་ཕྱིར། དེ་ལ་བསམ་གཏན་དང་པོ་གཉིས་ཀྱི་ཡིད་བདེ་དང་ལྡན་པས་མ་ཁྱབ་ཏེ།
བསམ་གཏན་གསུམ་པ་བའི་སོ་སྐྱེ་ཡོད་པའི་ཕྱིར། དེ་ལ་དད་སོགས་ལྔ་དང་ལྡན་པས་མ་
ཁྱབ་ཏེ། དགེ་རྩ་ཆད་པའི་གང་ཟག་ཡོད་པའི་ཕྱིར། དེ་ལ་དབང་པོ་ཐ་མ་གསུམ་གང་རུང་
དང་ལྡན་པས་མ་ཁྱབ་ཏེ། སོ་སྐྱེ་ཡོད་པའི་ཕྱིར། འོན་ཀྱང་བདེ་དབང་སོགས་དང་ལྡན་ན།
M140~

མཛོད་ཉི་མའི་དཀྱིལ་འཁོར།
སྔར་བཤད་ངེས་ལྡན་གསུམ་པོའི་སྟེང་དུ་རང་བ།ང་ལྡན་རྣམས་དང་ལྡན་པས། བཞི་ལྡན་
ནས། བཅུ་དགུའི་བར་དུ་ལྡན་པ་ཡོད་པའི་ཕྱིར།དཔེར་ན་མཚན་གཉིས་པ་དགེ་རྩ་ཡ་ཆད་
པའི་སོ་སྐྱེ་ལ་དྲི་མེད་གསུམ་མ་གཏོགས་པ་དང་། འཕགས་པ་ཆགས་བྲལ་ཁ་ཅིག་ལ་ཕོ་
མོའི་མཚན་གང་རུང་གཅིག་པོ་དང་། དྲི་མེད་གཉིས་ལས་གཅིག་ཤོས་ཏེ། གསུཨ་མ་
གཏོགས་པ་བཅུ་དགུ་དང་ལྡན་པ་ལྟ་བུ་སྟེ། དེའང་མཐོང་ལམ་དང་པོ་བཅོ་ལྔ་ལ་གནས་པ་
ལ་དྲི་མེད་ཕྱི་མ་གཉིས་མ་གཏོགས། སྒོམ་ལམ་པ་ཆགས་བཅས་ཡིན་ན། དྲི་མེད་ཕོག་
མཐའ་གཉིས་མ་གཏོགས་པའོ། །དེ་སྐད་དུ་ཡང་རང་འགྲེལ་ལས། གང་ཞིག་བཏང་སྙོམས་:
ལ་སོགས་པ་འདི་དག་ལས་གང་ཡང་རུང་བ་ཞིག་དང་ལྡན་པ་དེ་གདོན་མི་ཟ་བར་དབང་པོ་
གསུམ་དག་དང་ལྡན་པ་ཡིན་ཏེ། དེ་དག་ཉིད་དོ། །འདི་དག་ནི་ཕན་ཚུན་མེད་ན་མི་ལྡན་པ་
ཡིན་གྱི། ལྷག་མ་རྣམས་ནི་མ་ངེས་ཏེ་ལྡན་པ་ཡང་ཡོད་མི་ལྡན་པ་ཡང་ཡོད་དོ། །ཞེས་
གསུངས་ས།
༈ །གཉིས་པ་འདུས་བྱས་ཆོས་ཀྱི་སྐྱེ་ཚུལ་ལ་དངོས་དང་། ཞང་ལ་རྒྱུ་རྐྱེན་
འབྲས་བུ་དང་བཅས་པ་བཤད་པའོ། །དང་པོ་ལ་གཟུགས་ཅན་དང་། གཟུགས་ཅན་མ་ཡིན་
པའི་སྐྱེ་ཚུལ་ལོ། ༈ །དང་པོ་ནི། འདོད་ན་དབང་པོ། རྐང་པ་བཞིའི་སྐབས་སུ།སྤྱི་དོན་དང་
གཞུང་དོན་ནོ། །དང་པོ་ནི། སྤྱིར་ཤེས་བྱ་ཐམས་ཅད་གཞི་ལྔས་བསྡུས་ཏེ། གཟུགས་
སེམས་སེམས་བྱུང་། ལྡན་མིན་འདུ་བྱེད། འདུས་མ་བྱས་རྣམས་ཀྱིས་བསྡུས་པའི་ཕྱིར། དེ་
ལྔའི་ནང་ནས་འདུས་མ་བྱས་ལ་ཆོས་གང་དང་ཡང་ལྷན་ཅིག་སྐྱེ་བ་མེད་དེ། འདུས་མ་བྱས་
ལ་སྐྱེ་བ་མེད་པའི་ཕྱིར། །གཞན་རྣམས་ཀྱི་སྐྱེ་ཚུལ་ལ། གཟུགས་ཅན་གྱི་སྐྱེ་ཚུལ་དང་།
གཟུགས་ཅན་མིན་པའི་སྐྱེ་ཚུལ་ལོ། དང་པོ་ནི། རྡུལ་ལ་རྫས་ཀྱི་རྡུལ་དང་། བསགས་པའི་
རྡུལ་གཉིས་ལས། རྫས་ཀྱི་རྡུལ་ལ་རྫས་ཡོད་ཕྲ་རབ་ནི་རང་འདུས་བྱས་སུ་མཚོན་པའི་སྐྱེ་
སོགས་བཞི་དང་ལྷན་ཅིག་སྐྱེ་ཡི་རང་དང་ཐ་དད་པའི་རྡུལ་གཞན་གང་དང་ཡང་ལྷན་ཅིག་
141.

མཛོད་ཉི་མའི་དཀྱིལ་འཁོར།
མི་སྐྱེ་སྟེ། འདི་རང་སྐྱ་ཐུབ་པའི་རྫས་ཡོད་ཡིན་པའི་ཕྱིར། །དཔེར་ན་ཟླ་མེད་ཀྱི་རྡུལ་ཕྲ་རབ་
གཅིག་བཞིན་ནོ། །དེ་སྐད་དུ་ཡང་རང་འགྲེལ་ལས། གང་ཡང་སྐྱེ་མཆེད་ཀྱི་རང་གི་མཚན་
ཉིད་དེ་ལ་རང་གི་མཚན་ཉིད་ཀྱིས་ཡུལ་ཅན་དེ་དག་རྣམ་པར་ཤེས་པའི་ཚོགས་ལྔར་འདོད་
ཀྱི་རྫས་ཀྱི་རང་གི་མཚན་ཉིད་ལ་ནི་མིན་ནོ། །ཞེས་གསུང་སོ། །གཉིས་པ་བསགས་རྡུལ་ནི།
འདོད་པའི་ཁམས་སུ་རྡུལ་རྫས་ཀྱི་རིགས་བརྒྱད་དང་ལྷན་ཅིག་སྐྱེ་བས་ཁྱབ་ཏེ། རང་དང་
ཚོགས་པ་ཚར་ཅིག་པའི་འབྱུང་པཞིའི་རྡུལ་དང་། གཟུགས་དྲི་རོ་རེག་བྱ་བཞི་རྣམས་དང་
ལྷན་ཅིག་སྐྱེ་བས་ཁྱབ་པའི་ཕྱིར། །ལུས་དབང་མིག་སོགས་དབང་པོ་རྣམས་དང་ལྡན་པ་ལ།
རང་རང་བསྣན་པས་རྫས་དགུ་དང་། བཅུ་དང་ལྷན་ཅིག་དུ་སྐྱེ་བས་ཁྱབ། གཟུགས་ཁམས་
ཀྱི་སས་བསྡུས་ཀྱི་དྲི་རོ་མེད་པས། གཟུགས་ན་དབང་པོ་མེད་པ་དང་། སྒྲ་མེད་ཕྲ་རབ་རྡུལ་
རྫས་དྲུག །ལུས་དབང་ལྡན་ལ་རྫས་བདུན་ཏེ། དབང་པོ་གཞན་ལྡན་རྫས་བརྒྱད་དོ། །ཞེས་
སྦྱར་བར་བྱའོ། །ཁོ་ན་རེ། གོང་བུ་ཁ་ཅིག་སྲ་བར་དམིགས་པ་དང་། འགའ་ཞིག་གཤེར་
པར་དམིགས་པ་མི་འཐད་པར་ཐལ། འབྱུང་བཞི་འབྲལ་མི་རུང་ཡིན་པའི་ཕྱིར་ཞེ་ན། བྱེ་
བྲག་སྨྲ་བ་ན་རེ། འབྱུང་བཞི་འབྲལ་མི་རུང་དུ་བཤད་པ་ནུས་པའི་སྒོ་ནས་ཡིན་པས། ཕལ་
འགྱུར་དེ་ལ་མ་ཁྱབ་ཏེ། དཔེར་ན་ཕྱེ་དང་ལན་ཚྭ། བསྲེས་པའི་རོ་བཞིན་ནོ་ཟེར། ཡང་ན་
འབྱུང་བ་བཞི་ལས་བྱེད་ལས་ཡོད་པ་དང༌། རེ་འགའ་མངོན་གྱུར་དུ་འབྱུང་བ་སྲིད་པའི་
ཕྱིར། དཔེར་ན་ལྕགས་མེ་དང་ཕྲད་ན་ནལ་ནལ་པོར་འགྱུར། ཆུ་གྲང་རེག་དང་ཕྲད་ན་སྲ་
བར་འགྱུར། ས་རྡོ་དང་ཤིང་དྲུད་པས་མེ་འབྱུང་བ་ལྟ་བུ་ཡིན་པའི་ཕྱིར། དེས་ན་གོང་བུ་ཁ་
ཅིག་སྲ་བ་། འགའ་ཞིག་ནི་གཤེར་བར་དམིགས་པ་ཡིན་ནོ། །ཞེས་ཟེར་རོ། །མདོ་སྡེ་པ་ན་
རེ། འབྱུང་བཞིའི་ས་བོན་ཡོད་པ་ཡིན་གྱི་ངོ་བོ་འམ་བྱེད་ལས་སམ། ནུས་པའི་སྒོ་ནས་མིན་
ཏེ། དཔེར་ན་མདོ་ལས། ཤིང་འདི་ལ་ཁམས་སྣ་ཚོགས་ཡོད་དོ། །ཞེས་གསུངས་པ་ལྟ་
བུའོ། །ཞེས་ཟེར་རོ། །སེམས་ཙམ་པ་ན་རེ། འབྱུང་བ་གཅིག་ལས་བྱུང་བའི་འདུས་པ་ཡོད་
~142~

མཛོད་ཉི་མའི་དཀྱིལ་འཁོར།
དེ། །ས་རྡོ་སྐམ་པོ་ལྟ་བུ། འབྱུང་བ་གཉིས་ནས་བྱུང་བའི་འདུས་པ་ཡོད་དེ། །དེ་ཉིད་གཤེར་
བ་ལྟ་བུའོ། །འབྱུང་བ་གསུམ་ནས་བྱུང་པའི་འདུས་པ་ཡོད་དེ། །དེ་ཉིད་དྲོ་བ་ལྟ་བུའོ། །འབྱུང་
བ་བཞི་ཀ་ལས་བྱུང་བའི་འདུས་པ་ཡོད་དེ། སྲ་གཤེར་དྲོ་བའི་ས་རྡོག་དེ་ཉིད་འདྲིལ་ཅིང་
འགྲོ་བ་ལྟ་བུའོ། །འབྱུང་བ་བཞི་ཀ་རྒྱུར་བྱས་པའི་འབྲས་གཟུགས་གཅིག་པ་ཡོད་དེ། །འོད་
ལྟ་བུའོ། །དེ་འདྲའི་འབྲས་གཟུགས་གཉིས་པ་ཡོད་དེ། སྒྲ་དང་དྲི་རོ་དང་བཅས་པའི་རླུང་ལྟ་
བུའོ། །དེ་འདྲའི་འབྲས་གཟུགས་གསུམ་པ་ཡོད་དེ། དུ་བ་ལྟ་བུའོ། །དུ་བ་ནི་གསུམ་དང་ལྡན་
པས་ཁྱབ་སྟེ། གཟུགས་དྲི་རེག་བྱ་གསུམ་དང་ལྡན་པས་ཁྱབ་པའི་ཕྱིར་རོ། །དེ་འདྲའི་
འབྲས་གཟུགས་བཞི་པ་ཡོད་དེ། བུ་རམ་གྱི་གོང་བུ་ལྟ་བུའོ། །ཞེས་མངོན་པ་ཀུན་བཏུས་ཀྱི་
འགྲེལ་པར་བཤད་དོ། །གལ་ཏེ་ཁོ་ན་རེ། དབྱིབས་ཀྱི་རྫས་དང་སྐྱེ་མཆེད་ཀྱི་རྫས་མེད་པར་
ཐལ། ། རྫས་རྡུལ་ཕྲ་རབ་འབྱུང་བཞི་དང་མི་ལྡན། འདོད་ཁམས་ཀྱི་བསགས་རྡུལ་ཡིན་ན།
རྫས་བརྒྱད་དང་ལྷན་ཅིག་སྐྱེ་བས་ཁྱབ་པའི་ཕྱིར། ཞེ་ན་མ་ཁྱབ་ཏེ། དབྱིབས་ཀྱི་རྡུལ་ལ་
བསགས་རྡུལ་གྱིས་ཁྱབ། སྐྱེ་མཆེད་ཀྱི་རྡུལ་ལམ་འབྱུང་བཞིའི་རྡུལ་རེ་རེ་བ་ནི་རྫས་རྡུལ་
དུ་འདུས་པའི་ཕྱིར། དེས་ན་རྡུལ་ཕྲ་རབ་དང་རགས་པ་མི་འགལ། རྫས་རྡུལ་ཕྲ་རབ་དང་
རྒྱུན་འགལ་ལོ། ༈ །གཉིས་པ་གཞུང་དོན་ནི། འདོད་ཁམས་ཀྱི་བསགས་རྡུལ་རྣམས་རྫས་
བརྒྱད་དང་ལྷན་ཅིག་སྐྱེས་ཏེ། འདོད་ཁམས་ན་དབང་པོའི་རྡུལ་དང་སྒྲའི་རྡུལ་མེད་པའི་
ཕྱིར། ལུས་དབང་དང་ལྡན་ན་རང་བསྣན་པས་རྫས་དགུ །མིག་སོགས་རྣམས་བསྣན་པས་
བཅུ་དང༌། །ལྷན་ཅིག་སྐྱེས་ཏེ་འདོད་པས་སས་སྡུས་ཀྱི་དྲི་རོ་དང་སྣ་ལྕེའི་རྣམ་ཤེས་ཡོད་
པའི་ཕྱིར། ཁོ་ན་རེ། མགོ་རྣ་ཅན་ཞེས་པ་མིག་དང་རྣ་བ་ལྷན་ཅིག་པ་ཡོད་པས་རྫས་བཅུ་
གཅིག་དང་ལྷན་ཅིག་སྐྱེ་བ་ཡོད་དེ། ཞེ་ན། མི་འཐད་དེ། མཆུ་རྣ་ཅན་ཞེས་སྦྲུལ་དང་། བ་
ལང་སྤྱོད་པའི་མིས་ལས་ཀྱི་དབང་གིས་མིག་དབང་གི་སྒོ་ནས་གཟུགས་སྒྲ་གཉིས་ཀ་ལྷན་
ཅིག་ཏུ་མཇལ་བའི་ཕྱིར་རོ།
~143~

མཛོད་ཉི་མའི་དཀྱིལ་འཁོར།
༈ །གཉིས་པ་གཟུགས་ཅན་མིན་པའི་སྐྱེ་ཚུལ་ལ་བསྟན་བཤད་དོ། ༈ །དང་པོ་ནི།
སེམས་དང་སེམས་བྱུང་ངེས་ལྷན་ཅིག །རྐང་བ་ཕྱེད་དང་གསུམ་ཡོད་དེ། འདིའི་སྐབས་སུ་
སྤྱི་དོན་དང་། གཞུང་དོན་གཉིས་ལས། དང་པོ་ནི། དོན་གྱི་ངོ་བོ་ཙམ་མཐོང་བས་བྱེད་ལས་
ཡོངས་སུ་རྫོགས་པའི་རིགས་སུ་གནས་པའི་རིག་པ་དང་། དོན་གྱི་ཁྱད་པར་མཐོང་བས་སྒོ་
ནས་བྱེད་ལས་ཡོངས་སུ་རྫོགས་པའི་རིགས་སུ་གནས་པའི་རིག་པ་སེམས་སེམས་བྱུང་
སོ་སོའི་མཚན་ཉིད་ང་། སེམས་ཀྱི་དབྱེ་བ་སྔར་གོང་དུ་བཤད་ཟིན་པས། འདིར་སེམས་
བྱུང་ལ་དབྱེ་ན། སྡེ་ཚན་དུ་ངེས་པའི་སེམས་བྱུང༌། སྡེ་ཚན་དུ་མ་ངེས་པའི་སེམས་བྱུང་།
འདྲ་བ་ལྟ་བུའི་ཁྱད་པར། ཐ་དད་ལྟ་པུའི་གཅིག་པའི་ཁྱད་པར་དང་བཞི། དང་པོ་ལ་ལྔ་ཡོད་
དེ། སེམས་ཀྱིས་མང་། དགེ་བའི་ས་མང་། ཉོན་མོངས་ཆེན་པོའི་ས་མང་། མི་དགེ་བའི་ས་
མང་། ཉོན་མོངས་ཆུང་བའི་ས་མང་རྣམས་སུ་ཡོད་པའི་ཕྱིར། དང་པོ་ལ་བཅུ་ཡོད་དེ། ཚོར་
སོགས་ཀུན་འགྲོ་ལྔ་དང༌། ཤེས་རབ་སོགས་ཡུལ་ངེས་ལྔ་ཡོད་པའི་ཕྱིར་ཏེ། ཚོར་དང་
སེམས་པ་འདུ་ཤེས་དང་། འདུན་དང་རེག་དང་བློ་གྲོས་དྲན། ཡིད་ལ་བྱེད་དང་མོས་པ་དང་།
ཏིང་ངེ་འཛིན་སེམས་ཐམས་ཅད་ལ། ཞེས་གསུངས་པའི་ཕྱིར། །བཅུ་པོ་འདི་སེམས་ཀྱི་ས་
མང་ཡིན་ཏེ། གཙོ་བོ་སེམས་ཡིན་ན་རང་གི་འཁོར་དུ་གྱུར་པའི་བཅུ་པོ་འདི་ཡོད་པས་ཁྱབ་
པའི་ཕྱིར། གཉིས་པ་ལ་བཅུ་ཡོད་དེ། དད་དང་བག་ཡོད་ཤིན་ཏུ་སྦྱངས། བཏང་སྙོམས་ངོ་
ཚ་ཤེས་ཁྲེལ་ཡོད། རྩ་བ་གཉིས་རྣམས་མི་འཚོ་དང་། བརྩོན་འགྲུས་རྟག་ཏུ་དགེ་ལ་འབྱུང་།
ཞེས་གསུངས་པའི་ཕྱིར། །བཅུ་པོ་འདི་དགེ་བའི་ས་མང་ཡིན་ཏེ། དགེ་སེམས་ཡིན་ན་རང་
གི་འཁོར་དུ་གྱུར་པའི་འདི་བཅུ་ཡོད་པས་ཁྱབ་པའི་ཕྱིར། །གསུམ་པ་ལ་དྲུག་ཡོད་དེ།
རྨོངས་དང་བག་མེད་ལེ་ལོ་དང་། མ་དད་པ་དང་རྨུགས་དང་རྒོད། ཉོན་མོངས་ཅན་ལ་རྟག་
ཏུ་འབྱུང་། ཞེས་གསུངས་པའི་ཕྱིར། །དྲུག་པོ་འདི་ཉོན་མོངས་ཆེན་པོའི་ས་མང་ཡིན་ཏེ།
ཉོན་མོངས་ཅན་གྱི་སེམས་ཡིན་ན། །རང་གི་འཁོར་དུ་གྱུར་པའི་འདི་དྲུག་ཡོད་པས་ཁྱབ་
~144~

མཛོད་ཉི་མའི་དཀྱིལ་འཁོར།
པའི་ཕྱིར། །བཞི་ཕ་ལ་གཉིས་ཡོད་དེ། མི་དགེ་ལ་ནི་ཁྲེལ་མེད་དང་། ངོ་ཚ་མེད་པའོ། །ཞེས་
གསུངས་པའི་ཕྱིར། །གཉིས་པོ་འདི་མི་དགེ་བའི་ས་མང་ཡིན་ཏེ་མི་དགེ་བའི་སེམས་ཡིན་ན་
རང་གི་འཁོར་དུ་གྱུར་པའི་འདི་གཉིས་ཡོད་པས་ཁྱབ་པའི་ཕྱིར། ལྔ་པ་ལ་བཅུ་ཡོད་དེ་ཁྲོ་བ་
དང་། འཁོན་དུ་འཛིན་དང་གཡོ་དང་ནི། ཕྲག་དོག་འཚིག་འཆབ་སེར་སྣ་དང་། རྒྱུ་དང་
རྒྱགས་དང་རྣམས་འཚེ་ནི། ཉོན་མོངས་ཆུང་ངུའི་ས་པ་རྣམས། ཞེས་གཡུངས་པའི་ཕྱིར།
བཅུ་པོ་འདི་ཉོན་མོངས་ཆུང་ངུའི་ས་མང་ཡིན་ཏེ། འདོད་པའི་ཡིད་ཀྱི་རྣམ་པར་ཤེས་པར་
གྱུར་པའི་ཉོན་མོངས་ཅན་གྱི་སེམས་ཡིན་ན། རང་གི་འཁོར་དུ་གྱུར་པའི་བཅུ་པོ་འདི་ཡོད་
པའི་ཁྱབ་པའི་ཕྱིར། །དེ་ན་སྤྱིར་གཙོ་བོ་སེམས་ཡིན་ན་རང་གི་འཁོར་དུ་སེམས་བྱུང་བཅུ་
འབྱུང་བས་ཁྱབ། དགེ་སེམས་ཡིན་ན་རང་གི་འཁོར་དུ་བཅུ་པོ་དེའི་སྟེང་དུ་དགེ་བའི་ས་མང་
བཅུ་བསྣན་ནས་ཉི་ཤུ་འབྱུང་བས་ཁྱབ། ཉོན་མོངས་ཅན་གྱི་མི་དགེ་བའི་སེམས་ཡིན་ན་རང་
གི་འཁོར་དུ་སེམས་བྱུང་བཅོ་བརྒྱད་འབྱུང་བས་ཁྱབ་ཏེ། སེམས་ཀྱི་ས་མང་བཅུ་ཉོན་མོངས་
ཆེན་པའི་ས་མང་དྲུག །མི་དགེ་བའི་ས་མང་གཉིས་རྣམས་འབྱུང་བས་ཁྱབ་པའི་ཕྱིར།
འདོད་པའི་ཡིད་ཀྱི་རྣམ་ཤེས་སུ་གྱུར་བའི་ཉོན་མོངས་ཅན་གྱི་སེམས་ཡིན་ན་རང་གི་འཁོར་
དུ་སེམས་བྱུང་ཉི་ཤུ་རྩ་བརྒྱད་འབྱུང་བས་ཁྱབ་ཏེ། སེམས་ཀྱི་ས་མང་བཅུ། ཉོན་མོངས་ཆེན་
པོའི་ས་མང་དྲུག། །ཉོན་མོངས་ཆུང་ངུའི་ས་མང་བཅུ། རང་གི་འཁོར་དུ་གྱུར་པའི་རྟོག་
དཔྱོད་གཉིས་འབྱུང་བས་ཁྱབ་པའི་ཕྱིར། འདོད་པ་ན་ཡོད་པའི་མི་དགེ་བའི་ཡིད་ཀྱི་རྣམ་
པར་ཤེས་པ་ཡིན་ན་རང་གི་འཁོར་དུ་སེམས་བྱུང་སུམ་ཅུ་འབྱུང་བས་ཁྱབ་ཏེ། བཤད་མ་
ཐག་པའི་ཉེར་བརྒྱད་ཀྱི་སྟེང་དུ། ངོ་ཚ་མེད་པ་དང་། ཁྲེལ་མེད་པའི་སེམས་བྱུང་བསྣན་པས་
འབྱུང་བའི་ཕྱིར། །འདོད་པའི་དགེ་སེམས་ཡིན་ན་རང་གི་འཁོར་དུ་སེམས་བྱུང་ཉེར་གཉིས་
འབྱུང་བས་ཁྱབ་ཏེ། སེམས་ཀྱི་ས་མང་། དགེ་བའི་ས་མང་། རྟོག་དཔྱོད་གཉིས་རྣམས་
འབྱུང་བས་ཁྱབ་པའི་ཕྱིར་ཏེ། འདོད་པའི་དགེ་བའི་སེམས་ལ་ནི། རྟོག་དང་དཔྱོད་དང་
~145~

མཛོད་ཉི་མའི་དཀྱིལ་འཁོར།
བཅས་པའི་ཕྱིར། སེམས་ལས་བྱུང་བ་ཉི་ཤུ་གཉིས། ཞེས་གསུངས་པའི་ཕྱིར། སྐབས་
འགའ་ཞིག་ཏུ། འདོད་པའི་གཙོ་སེམས་ཐམས་ཅད་ལ། འགྱོད་པ་དང་། གཉིད་བསྣན་པར་
བྱ་བ་ཡིན་ཏེ། ལ་ལ་དག་ཏུ་འགྱོད་པ་བསྣ་ན། ཞེས་དང་། གཉིད་ནི་ཀུན་ལ་མི་འགལ་ཕྱིར།
གང་་ལ་ཡོད་པ་དེ་བསྣན་ཏོ། །ཞེས་གསུངས་པའི་ཕྱིར། །མ་འདྲེས་པའི་མ་རིག་པ་དང་
མཚུངས་ལྡན་གྱི་མི་དགེ་བའི་སེམས་ཡིན་ན་རང་གི་འཁོར་དུ་སེམས་བྱུང་ཉི་ཤུ་འབྱུང་བས་
ཁྱབ་ཏེ། སེམས་ཀྱི་ས་མང་། ཉོན་མོངས་ཆེན་པོའི་ས་མང་། མི་དགེ་བའི་ས་མང་། རྟོག་
དཔྱོད་གཉིས་རྣམས་འབྱུང་བས་ཁྱབ་པའི་ཕྱིར་ཏེ། འདྲེས་པ་ཏེ་ཉོན་མོངས་ཅན་གྱི་མ་རིག་
པ་དང་མཚུངས་ལྡན་གྱི་མི་དགེ་བའི་སེམས་ཡིན་ན། རང་གི་འཁོར་དུ་སེམས་འབྱུང་ཉེར་
གཅིག་འབྱུང་བས་ཁྱབ་ཏེ། སེམས་ཀྱི་ས་མང་། ཉོན་མོངས་ཆེན་པོའི་ས་མང་། མི་དགེ་
བའི་ས་མང་། རྟོག་དཔྱོད་སྟེ་ཉི་ཤུའི་སྟེང་དུ། འདོད་ཆགས་ཁོང་ཁྲོ་ང་རྒྱལ་ཐེ་ཚོམ་ཏེ། ཉོན་
མོངས་པ་བཞི་གང་རུང་ངམ། ཁྲོ་བ་སོགས་ཉོན་མོངས་ཆུང་ངུའི་ས་མང་བཅུ་གང་རུང་
ངམ། འགྱོད་པ་བསྣན་པ་འབྱུང་བས་ཁྱབ་པའི་ཕྱིར། མི་དགེ་བ་ནི་མ་འདྲེས་དང་། ལྟ་དང་
ལྡན་པ་ཉི་ཤུ་འབྱུང༌། ཉོན་མོངས་བཞི་དང་ཁྲོ་སོགས་དང་། འགྱོད་པ་དང་ནི་ཉི་ཤུ་
གཅིག །ཞེས་གསུངས་པའི་ཕྱིར། འོ་ན་ལྟ་དང་ལྡན་ལ། ཞེས་གསུངས་པ་མི་མཐད་པར་
ཐལ། །ལྟ་བ་བསྣན་པས་ཉི་ཤུ་རྩ་གཅིག་མི་འབྱུང་བའི་ཕྱིར་ཞེ་ན། མ་ཁྱབ་ཏེ། ལྟ་བ་ནི་ཤེས་
རབ་ཉོན་མོངས་ཅན་ཡིན་ལ། དེ་སེམས་ཀྱི་ས་མང་དུ་བགྲངས་ཟིན་པའི་ཕྱིར་དང་། ལྟ་བ་
མཐའ་མ་གསུམ་དང་ལྡན་སྲིད་ཀྱང་རྫས་སོགས་སུ་མ་བགྲངས་པའི་ཕྱིར་རོ། །ལྟ་བ་དང་པོ་
དང་མཚུངས་ལྡན་གྱི་འདོད་པ་སྒྲིབ་ལུང་མ་པསྟན་གྱི་སེམས་ལ་རང་གི་འཁོར་དུ་སེམས་
བྱུང་བཅོ་བརྒྱད་འབྱུང་བས་ཁྱབ་ཏེ། སེམས་ཀྱི་ས་མང་བཅུ། ཉོན་མོངས་ཆེན་པོའི་ས་མང་
དྲུག །རྟོག་དཔྱོད་གཉིས་འབྱུང་བས་ཁྱབ་ཏེ། བསྒྲིབས་ལ་བཅོ་བརྒྱད། ཞེས་གསུངས་པའི་
ཕྱིར། གཞན་འདོད་པའི་མ་བསྒྲིབས་ལུང་མ་བསྟན་ལ་རང་གི་འཁོར་དུ་སེམས་བྱུང་བཅུ་
~146~

མཛོད་ཉི་མའི་དཀྱིལ་འཁོར།
གཉིས་འབྱུང་བས་ཁྱབ་ཏེ། སེམས་ཀྱི་ས་མང་རྟོག་དཔྱོད་གཉིས་འབྱུང་བས་ཁྱབ་པའི་ཕྱིར་
ཏེ། གཞན་ལ་བཅུ་གཉིས་དག་ཏུ་འདོད། ཞེས་གསུངས་པའི་ཕྱིར། བསམ་གཏན་དང་པོའི་
དགེ་སེམས་ཡིན་ན་རང་གི་འཁོར་དུ་སེམས་བྱུང་ཉི་ཤུ་འབྱུང་བས་ཁྱབ་ཏེ། སེམས་ཀྱི་ས་
མང་། དགེ་བའི་ས་མང་རྣམས་འབྱུང་བས་ཁྱབ་པའི་ཕྱིར། དངོས་གཞི་ཙམ་པོ་བའི་བསྡུས་
པའི་དགེ་སེམས་ལ་དེའི་སྟེང་དུ་རྟོག་དཔྱོད་གཉིས། །དངོས་གཞི་ཁྱད་པར་ཅན་གྱིས་
བསྡུས་པའི་དགེ་སེམས་ལ་དཔྱོད་པ་ཁོ་ན་བསྣན་པར་བྱ་ལ། བསམ་གཏན་དང་པོའི་
སྒྲིབས་ལུང་མ་བསྟན་གྱི་སེམས་ལ་རང་གི་འཁོར་དུ་སེམས་བྱུང་བཅུ་དྲུག་འབྱུང་བས་
ཁྱབ་སྟེ། སེམས་ཀྱི་ས་མང༌། ཉོན་མོངས་ཆེན་པོའི་ས་མང་རྣམས་འབྱུང་བས་ཁྱབ་པའི་
ཕྱིར། བསམ་གཏན་གཉིས་པ་ཡན་ཆད་ཀྱི་དགེ་སེམས་ལ་རང་གི་འཁོར་དུ་སེམས་བྱུང་ཉི་
ཤུ་ཁོ་ན་འབྱུང་བས་ཁྱབ། དེ་ཡན་ཆད་ཀྱི་སྒྲིབས་ལུང་མ་བསྟན་གྱི་སེམས་ལ་རང་གི་འཁོར་
དུ་སེམས་བྱུང་བཅུ་དྲུག་ཁོ་ན་འབྱུང་བས་ཁྱབ། བསམ་གཏན་གཉིས་པ་ཡན་ཆད་ཀྱིས་ས་
བསྡུས་པའི་རྟོགས་དཔྱོད་མི་སྲིད་པའི་ཕྱིར། །བསམ་གཏན་དང་པོ་ཡན་ཆད་ཀྱི་སས་
བསྡུས་པའི་འགྱོད་པ་གཉིད་མི་དགེ་བ་མི་སྲིད་པའི་ཁྱབ་ཏེ། དེ་ལས་འགྱོད་གཉིད་མི་དགེ་
འ
རྣམས། བསམ་གཏན་དང་པོ་དག་ན་མེད། ཞེས་གསུངས་པའི་ཕྱིར་དང་། རྟོག་པའང་
བསམ་གཏན་ཁྱད་པར་ཅན། དེ་ཡི་གོང་ན་དཔྱོད་པ་ཡང་། ཞེས་གསུངས་པའི་
ཕྱིར། །བསམ་གཏན་དང་པོ་ཡན་ཆད་ཀྱི་མ་བསྒྲིབས་ལུང་མ་བསྟན་གྱི་སེམས་ལ་རང་གི་
འཁོར་དུ་གྱུར་པའི་བཅུ་འབྱུང་བ་ཁོ་ནས་ཁྱབ་བོ། ༈ །གཉིས་པ་ནི། སྡེ་ཚན་དུ་མ་ངེས་པའི་
སེམས་བྱུང་ལ་དབྱེ་ན་བརྒྱད་དུ་ཡོད་དེ། སློབ་དཔོན་དབྱིག་བཤེས་ཀྱིས་རྟོག་དང་དཔྱོད་
དང་འགྱོད་པ་དང་། གཉིད་དང་ཁོང་ཁྲོ་ཆགས་རྣམས་དང་། ཡིད་དང་ཐེ་ཚོམ་ཅེས་བྱ་བ།
བརྒྱད་ནི་ངེས་པ་མིན་པར་བཤད། ཞེས་གསུངས་པའི་ཕྱིར། སློབ་དཔོན་གང་སྤེལ་གྱིས་
གཞན་འདྲ་ལ། རང་ལ་ཐེ་ཚོམ་ཅེས་བྱ་བ་ལྟར་རོ། ༈ །གསུམ་པ་ནི་འཇིག་རྟེན་ན་ངོ་ཚ་མེད་
~147~

མཛོད་ཉི་མའི་དཀྱི་ལ་འཁོར
པ་དང་ཁྲེལ་མེད་པ་ཞེས་གཅིག་ཏུ་གླེང་བ་ན་དེ་གཉིས་དོན་གཅིག་ག།མ་དོན་ཐ་དད་ཅེ་ན།
དོན་ཐ་དད་དེ། ཡོན་ཏན་དང་ཡོན་ཏན་ཅན་ལ་མ་གུས་པ་ནི་ངོ་ཚ་མེད་པ་དང་། ཁ་ན་མ་ཐོ་
བ་ལ་འཇིག་པར་མི་བལྟ་བ་ནི་ཁྲེལ་མེད་པ་ཡིན་པའི་ཕྱིར་ཏེ། མ་གུས་ངོ་ཚ་མེད་ཁྲེལ་མེད།
ཁ་ན་མ་ཐོ་འཇིགས་མི་བལྟ། ཞེས་གསུངས་སོ། །སེམས་ཙམ་པ་ན་རེ། རང་ལ་པལྟོས་ནས་
ཉེས་སྤྱོད་ལ་མི་འཛེམ་པའི་སེམས་བྱུང་ངོ་ཚ་མེད་པ་དང་། གཞན་ལ་བལྟོས་ནས་ཉེས་
སྤྱོད་ལ་མི་འཛེམ་པའི་སེམས་བྱུང་ནི་ཁྲེལ་མེད་པ་ཡིན། །དེ་གཉིས་ལས་བཟློག་པ་ནི་ངོ་ཚེ་
ཤེས་པ་དང་ཁྲེལ་ཡོད་པའི་སེམས་བྱུང་ཡིན་ནོ། །ཞེས་ཟེར་རོ། །དགའ་བ་དང་གུས་པ་
གཉིས་ཀྱང་དོན་ཐ་དད་ཏེ། དགའ་བ་དད་པ་ཡིན། གུས་པ་ངོ་ཚ་ཤེས་པ་ཡིན་པའི་
ཕྱིར། །སྤྱིར་དགའ་བ་ལ་ཉོན་མོངས་དང་། ཉོན་མོངས་ཅན་མིན་པའི་དགའ་བ་གཉིས། དང་
པོ་ནི། རང་གི་བུ་དང་ཆུང་མ་ལ་དགའ་བ་ལྟ་བུའོ། །གཉིས་པ་ནི། སྐབས་འདིར་བསྟན་པའི་
དད་པ་ལྟ་བུ་སྟེ། དེ་ཡང་སྟོན་པ་དང་བླ་མ་དང་ཡོན་ཏན་ཅན་ལ་“གའ་བ་ལྟ་བུའོ། །སྤྱིར་
དགའ་བ་དང་དད་པ་ལ་ཆོས་དང་གང་ཟག་ལ་དམིགས་པའི་དགའ་དད་གཉིས། དེ་རེ་རེ་ལ་
ཡང་མུ་བཞི་བཞི་ཡོད་ཏེ། དགའ་བ་ཉོན་མོངས་ཅན་ལྟ་བུ། །ཆོས་ལ་དམིགས་པའི་དགའ་
བ་ཡིན་ལ་དད་པ་མིན་པའི་མུ། སྡུག་ཀུན་ལ་ཡིད་ཆེས་པའི་དད་པ་ལྟ་བུ་དད་པ་ཡིན་ལ་
དགའ་བ་མིན་པའི་མུ། །འགོག་ལམ་ལ་ཡིད་ཆེས་པའི་དད་པ་ལྟ་པུ་དེ་གཉིས་ཀ་ཡིན་པའི་
མུ། །དེ་དག་ལས་གཞན་པ་ནི་དེ་གཉིས་ཀ་མ་ཡིན་པའི་མུ་ཡིན་ནོ། །རང་གི་བུ་དང་ཆུང་མ་
ལ་དགའ་བ་ལྟ་བུ། །གང་ཟག་ལ་དམིགས་པའི་དགའ་བ་ཡིན་ལ་དད་པ་མ་ཡིན་པའི་
མུའོ། །གཞན་གྱི་མཁན་པོ་ལ་དད་པ་ལྟ་བུ་དད་པ་ཡིན་ལ་དགའ་བ་མིན་པའི་མུའོ། །རང་གི་
མཁན་སློབ་ལ་དད་པ་ལྟ་བུ་གཉིས་ཀ་ཡིན་པའི་མུའོ། །དེ་དག་ལས་གཞན་པ་ནི་གཉིས་
མིན་པའི་མུ་ཡིན་ནོ། །དེ་སྐད་དུ་ཡང་དགའ་དང་གུས་ཉིད་ངོ་ཚ་ཤེས་ཞེས་གསུངས། རྟོག་
དཔྱོད་གཉིས་གཅིག་གམ་ཐ་དད་ཅེ་ན། རྟོག་པ་ནི་རྩིང་པའི་རྣམ་པ་ཅན་དང་། དཔྱོད་པ་ནི་
ནི, 148~

མཛོད་ཉི་མའི་དཀྱིལ་འཁོར།
ཞིབ་པའི་རྣམ་པར་ཅན་ཡིན་ཏེ། རྟོག་དང་དཔྱོད་པ་རྩིང་ཞིབ་ཉིད། ཞེས་གསུངས་སོ། །ང་
རྒྱལ་དང་རྒྱགས་པ་དོན་གཅིག་གམ་ཐ་དད་ཅེ་ན། ཐ་དད་དེ། ང་རྒྱལ་ནི་ཁེངས་པའི་རྣམ་པ་
ཅན་དང་། རྒྱགས་པ་ནི་རང་གི་ཆོས་འཇིག་རྟེན་གྱི་ཆོས་བརྒྱད་ལྟ་བུ་ལ་སེམས་ཡོངས་སུ་
བཏུགས་པ་ཡིན་ཏེ། ང་རྒྱལ་ཁེངས་པ་རྒྱགས་པ་ནི། རང་གི་ཆོས་ལ་ཆགས་པ་ཡི།
སེམས་ནི་ཡོངས་སུ་གཏུགས་པའོ། །ཞེས་གསུངས་པའི་ཕྱིར། བཞི་པ་ནི། སེམས་ཡིད།
རྣམ་ཤེས་རྣམས་དོན་གཅིག་གམ་ཐ་དད་ཅེ་ན། དོན་གཅིག་མིང་གི་རྣམ་གྲངས་ཏེ་བྱེ་བྲག་
སྨྲ་བ་ལྟར་ན། དགེ་མི་དགེ་སོགས་བྱེད་པར་བྱེད་པས་ན་སེམས། ཡུལ་ཤེས་པས་ན་ཡིད།
དམིགས་པ་རྣམ་པར་ཤེས་པས་ན་རྣམ་པར་ཤེས་པ་ཅེས་ཟེར། མདོ་སྡེ་པ་ན་རེ། བག་
ཆགས་ལ་སོགས་པར་བྱེད་པས་ན་སེམས། རྟེན་གྱི་ཆ་ནས་ཡིད། བརྟེན་པའི་ཆ་ནས་རྣམ་
པར་ཤེས་པ་ཞེས་ཟེར། སེམས་ཙམ་པ་ན་རེ། དོན་ཐ་དད་དེ་རྒྱན་སྟུག་པོ་བཀོད་པའི་མདོ་
ལས། སེམས་ནི་ཀུན་གཞིའི་རྣམ་ཤེས་ཏེ། ངར་འཛིན་པ་ནི་ཡིད་ཡིན་ནོ། །ཡུལ་ལ་སོ་སོར་
རྣམ་རིག་པ། རྣམ་པར་ཤེས་པ་དག་ཏུ་འདོད། ཞེས་གསུངས་སོ། །ཞེས་ཟེར། སེམས་ཡིད་
རྣམ་ཤེས་གསུམ་དོན་གཅིག་པར་མ་ཟད། སེམས་སེམས་བྱུང་རྟེན་བཅས། དམིགས་
བཅས། རྣམ་བཅས་དུས་མཉམ། རྫས་གཅིག་རྣམ་ཡིན་ཏེ། དེ་སྐད་དུ་རྩ་བར། སེམས་དང་
ཡིད་དང་རྣམ་ཤེས་ནི། དོན་གཅིག་སེམས་དང་སེམས་བྱུང་དང་། རྟེན་དང་དམིགས་པ་
རྣམ་བཅས་དང་། མཚུངས་པར་ལྡན་པའང་རྣམ་པ་ལྔ། ཞེས་དང་། དེའི་རང་འགྲེལ་ལས།
འབྱེད་པས་ན་སེམས་ཤེས་པས་ན་ཡིད། རྣམ་པར་ཤེས་པས་ན་རྣམ་པར་ཤེས་པའོ། །ཁ་
ཅིག་ན་རེ། དགེ་བ་མི་དགེ་བའི་ཁམས་དག་གིས་བསགས་པས་ན་ཡེམས་སོ༑ །དེ་ཉིད་ཀྱི་
རྟེན་དུ་གྱུར་པས་ན་ཡིད་དོ། །།བརྟེན་པར་གྱུར་པས་ན་རྣམ་པར་ཤེས་པའོ། །ཞེས་ཟེར་
རོ། ཇི་ལྟར་སེམས་དང་ཡིད་དང་རྣམ་པར་ཤེས་པ་ཞེས་བྱ་བ་དོན་པ།ཅིག་པ་དེ་བཞིན་
དུ། །སེམས་དང་སེམས་བྱུང་དང་། རྟེན་དང་དམིགས་པ་རྣམས་བཅས་དང་། མཚུངས་པར་
~149~

མཛོད་ཉི་མའི་དཀྱིལ་འཁོར།
ལྡན་པའང་དོན་གཅིག་ཏེ། སེམས་དང་སེམས་ལས་བྱུང་བ་དེ་དག་ཉིད་དབང་པོ་བརྟེན་
པའི་ཕྱིར་རྟེན་དང་བཅས་པ་དག་ཅེས་བྱའོ། །ཡུལ་འཛིན་པའི་ཕྱིར། དམིགས་པ་དང་
བཅས་པ་དག་གོ །དམིགས་པ་དེ་ཉིད་ལ་རྣམ་པ་རེ་རེ་ནས་བྱེ་བྲག་དུ་དཔྱོད་པའི་ཕྱིར། །
རྣམ་པ་དང་བཅས་པ་དག་གོ །མཉམ་པར་ལྡན་པའི་ཕྱིར་མཚུངས་པར་ལྡན་པ་དག་གོ །
རྣམ་པ་གང་གིས་མཚུངས་པར་ལྡན་ཅེ་ན། རྣམ་པ་ལྔ་མཚུངས་པར་ལྡན་པ་རྣམ་པ་ལྔའོ།
རྟེན་དང་དམིགས་པ་དང་རྣམ་པ་དང་དུས་དང་རྫས་མཚུངས་པ་ཉིད་ཀྱིས་མཚུངས་པར་
ལྡན་ནོ། །རྫས་མཚུངས་པ་གང་ཞེ་ན། ཇི་ལྟར་སེམས་གཅིག་ཁོ་ན་ཡིན་པ་དེ་བཞིན་དུ་
སེམས་ལས་བྱུང་བ་རྣམས་ཀྱང་རེ་རེ་ཡིན་པའོ། །ཞེས་གསུངས། འདིས་སེམས་སེམས་
བྱུང་རྫས་ཐ་དད་མིན་ཅིང་། སེམས་གཅིག་གི་འཁོར་དུ་གྱུར་པའི་ཀུན་འགྲོ་ལྔ་ལྟ་བུ་ཡང་
རྫས་གཅིག་ཏུ་གསལ་བར་བསྟན་ནོ། །འོ་ན་སེམས་སེམས་བྱུང་དེ་རྣམས་ཁམས་གསུམ་
པོ་གང་ན་དུ་ཡོད་ཅེ་ན། རྣམ་པར་ཤེས་པའི་ཚོགས་དྲུག་མ་གཏོགས་པ་སེམས་སེམས་
བྱུང་སྡེ་ཚན་དང་པོ་གསུམ། རྒྱགས་པ། སྡེ་མཚན་དུ་མ་ངེས་པའི་ཆགས་པ། ང་རྒྱལ། ཐེ་
ཚོམ་རྣམས་ཁམས་གསུམ་ས་དགུ་ཀས་བསྡུས་པ་ཡོད། །གཡོ་སྒྱུ་དང་རྟོག་དཔྱོད་རྣམས་
འདོད་པ་དང་བསམ་གཏན་དང་པོ་གང་རུང་གི་སས་བསྡུས་ཀྱིས་ཁྱབ། སེམས་བྱུང་གཞན་
རྣམས་དང་རྣམ་པར་ཤེས་པའི་ཚོགས་དྲུག་ཀ་འདོད་པའི་སས་བསྡུམ་པ་ཡོད། གཟུགས་ཀྱི་
སས་བསྡུས་ཀྱི་སྣ་ལྕེའི་རྣམ་ཤེས་དང་། གཟུགས་མེད་ཁམས་ཀྱི་སས་བསྡུས་ཀྱི་དབང་
ཤེས་མེད་པ་ཡིན་ནོ། །གཉིས་པ་གཞུང་དོན་ནི། གཟུགས་ཅན་གྱི་སྐྱེ་ཚུལ་དེ་ལྟར་ཡིན་ན།
གཟུགས་ཅན་མ་ཡིན་པའི་སྐྱེ་ཚུལ་ཇི་ལྟར་ཡིན་ཞེ་ན། སེམས་སེམས་བྱུང་ངེས་པར་ལྷན་
ཅིག་སྐྱེ་སྟེ། དེ་གཉིས་ཕན་ཚུན་ལྷན་ཅིག་འབྱུང་བའི་རྒྱུ་ཡིན་པའི་ཕྱིར་ཏེ། མདོ་ལས།
སེམས་ལས་བྱུང་བ་མེད་པ་ཡིས། །སེམས་ནི་ནམ་ཡང་མི་བྱུང་སྟེ། ཉི་མ་དང་ནི་འོད་ཟེར་
བཞིན། དེ་དག་ཉིད་དང་ལྷན་ཅིག་འཇུག །ཞེས་གསུངས་པའི་ཕྱིར། སྐྱེ་བ་ཐམས་ཅད་རང་
~150~

མཛོད་ཉི་མའི་དཀྱིལ་འཁོར།
འདུས་བྱས་སུ་མཚོན་པའི་མཚན་ཉིད་བཞི་དང་ལྷན་ཅིག་ཏུ་འབྱུང་བས་ཁྱབ་ལ། །ཐོབ་
པའང་རང་གི་ཐོབ་བྱའི་ཆོས་དང་ལྷན་ཅིག་ཏུ་འབྱུང་བ་ཡིན་ལ། འམ་ཞེས་པས་ཐོབ་པ་ཡིན་
ན་རང་གི་ཐོབ་བྱའི་ཆོས་དང་ལྷན་ཅིག་ཏུ་སྐྱེ་བས་མ་ཁྱབ་པར་བསྟན་ཏེ། འགོག་པ་གཉིས་
ཀྱི་ཐོབ་པ། འགོག་པ་གཉིས་དང་ལྷན་ཅིག་མི་སྐྱེ་བས་ཁྱབ་པའི་ཕྱིར་ཏེ། འགོག་པ་གཉིས་
འདུས་མ་བྱས་ཡིན་པའི་ཕྱིར། ༈ ། གཉིས་པ་རྒྱས་བཤད་ལ། མཚུངས་ལྡན་གྱི་སྐྱེ་ཚུལ་
དང༌། མཚུངས་ལྡན་མ་ཡིན་པའི་འདུ་བྱེད་པཤད་པའོ། །དང་པོ་ནི། མཚུངས་པར་ལྡན་པ་
རྣམ་པ་ལྔ། ཞེས་གསུངས་སོ། ༈ །གཉིས་པ་འདི་ལ་གསུམ། དབྱེ་བ། སོ་སོའི་མཚན་ཉིད་
འཇུག་བསྡུའོ། །དང་པོ་ནི། མི་ལྡན་པ་ཡི་འདུ་བྱེད་རྣམས། རྐང་པ་ལྔའི་སྐབས་སུ་སྤྱི་དོན་
དང༌། གཞུང་དོན་གཉིས། དང་པོ་ལ་མཚུངས་ལྡན་མ་ཡིན་པའི་འདུ་བྱེད་ལ་མཚན་ཉིད་
དབྱེ་བ་སོ་སོའི་རང་བཞིན་ནོ། །དང་པོ་ནི། འདུ་བྱེད་ཀྱི་ཕུང་པོ་ཡང་ཡིན། །ཤེས་པ་མ་
ཡིན་པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ། །མཚུངས་ལྡན་མ་ཡིན་
པའི་འདུ་བྱེད་ཀྱི་མཚན་ཉིད་ཡིན། དབྱེ་ན་བཅུ་བཞི་ཡོད་དེ། ཐོབ་མ་ཐོབ། སྐལ་མཉམ།
འདུ་ཤེས་མེད་པ། འདུ་ཤེས་མེད་པའི་སྙོམས་འཇུག །འགོག་པའི་སྙོམས་འཇུག །
སྲོག །མཚན་ཉིད་བཞི། ཚོགས་གསུམ་སྟེ། དེ་རྣམས་སུ་ཡོད་པའི་ཕྱིར། །ཡང་ཞེས་སྨོས་
པ་ལ་དགོས་པ་ཡོད་དེ། དགེ་འདུན་གྱི་དབྱེན་ལྟ་བུ་བསྡུ་བར་བྱ་བའི་ཆེད་ཡིན་པའི་ཕྱིར།
དགེ་འདུན་དབྱེན་ནི་མི་འཕྲོད་པའི། རང་བཞིན་ལྡན་པ་མ་ཡིན་ཆོས། ཞེས་གསུངས་པའི་
ཕྱིར། གསུམ་པ་ལ། ཐོབ་མ་ཐོབ་བཤད་པ། སྐལ་མཉམ་བཤད་པ། འདུ་ཤེས་མེད་པ་བཤད་
པ་སྙོམ་འཇུག་གཉིས་བཤད་པ། སྲོག་བཤད་པ་མཚན་ཉིད་པཞི་བཤད་པ། ཚོགས་པ།སུམ་
བཤད་པ་སྟེ་བདུན་ནོ། །དང་པོ་ལ་ཐོབ་པ་བཤད་པ་དང༌། མ་ཐོབ་པ་བཤད་པ་གཉིས། །
དང་པོ་ལ་མཚན་ཉིད་དང་། དེའི་ཁྱད་པར་གྱི་ཆོས་བཤད་པའོ། །དང་པོ་ནི། ཐོབ་བྱའི་ཆོས་
དེ་གང་ལ་ལྡན་པར་བྱེད་པའི་བྱེད་ཆོས་སུ་གྱུར་པས་རབ་ཏུ་ཕྱེ་བའི་ལྡན་མིན་འདུ་བྱེད་
~151~

མཛོད་ཉི་མའི་དཀྱིལ་འཁོར།
ཡང་ཡིན། །རང་སྐྱ་ཐུབ་པའི་རྫས་ཡོད་ཡང་ཡིན་པའི་གཞི་མཐུན་པར་དམིགས་པ། ཐོབ་
པའི་མཚན་ཉིད། །ཐོབ་པ། རྙེད་པ། ལྡན་པ་གསུམ་དོན་གཅིག་མིང་གི་རྣམ་གྲངས་ཡིན་ཏེ།
ཀུན་ཤེས་བྱེད་པའི་དབང་ལྡན་ལ། བཅུ་གསུམ་དག་དང་ལྡན་པ་ཡིས། ཞེས་དང༌། ཐོབ་པ་
རྙེད་དང་ལྡན་པའོ། །ཞེས་གསུངས་པའི་ཕྱིར། །གཉིས་པ་དེ་ལ་དབྱེ་ན། ཐོཔ་ཡ་ལ་གསར་དུ་
ཐོབ་པ་དང༌། ཐོབ་ཟིན་ཐོབ་པའམ་ཐོབ་པའི་ཐོབ་པ་སྟེ་གཉིས་ཡོད། ། རྙེད་པ་ལ། མ་ཐོབ་པ་
ལས་རྙེད་པ་དང་། ཉམས་ནས་རྙེད་པ་གཉིས་ཡོད། དེའི་དང་པོ་ནི། ཟག་མེད་ཀྱི་ཡེ་ཤེས་
སྐད་ཅིག་དང་པོ་སྐྱེས་པའི་ཚེ། དེའི་ཐོབ་པ་དང༌། དེའི་ཐོབ་པའི་ཐོབ་པ་ལྟ་བུའོ། །གཉིས་པ་
ནི། འདོད་པའི་གང་ཟག་གི་རྟེན་ལ་བསམ་གཏན་གྱི་སས་སྡུས་པའི་དགེ་བ་སྐྱེས་པ་དེའི་ཚེ་
དེའི་ཐོབ་པ་དང་། དེའི་ཐོབ་པའི་ཐོབ་པ་འབྱུང་བ་ལྟ་བུའོ། །ལྡན་པ་ལ། །ཉམས་པ་ལས་ལྡན་
པ་དང་། ཐོབ་ནས་ལྡན་པ་གཉིས། དེའི་དང་པོ་ནི། དགྲ་བཅོམ་པ་ཉམས་ནས་སྲིད་རྩེའི་ཉོན་
མོངས་སྐྱེས་པའི་ཚེ་དགྲ་བཅོམ་པའི་རྒྱུད་ལ་སྲིད་ཉོན་ལྡན་པ་ལྟ་བུ། །གཉིས་པ་ནི། དགྲ་
བཅོམ་པའམ་འཕགས་པའི་རྒྱུད་ལ་ཟག་མེད་ཀྱི་ཡེ་ཤེས་སྐད་ཅིག་གཉིས་པ་ཕན་ཆད་ཀྱི་
ཐོབ་པ་ལྡན་པ་ལྟ་བུའོ། །གསུམ་པ་ལ་སྐབས་འདིར་ཐོབ་པ་ལརྫས་ཡོད་ཀྱི་ཁྱབ་པའི་རྒྱུ་
མཚན་བཤད་པ། ཐོབ་པའི་ཐོབ་པ། ཐོབ་བྱའི་ཆོས་གསུམ་གྱི་ཁྱད་པར་བཤད་པ། རྒྱུད་ཀྱི་
སྡུས་མ་སྡུས་ཀྱི་ཁྱད་པར། དུས་གསུམ་གྱི་ཁྱད་པར། དགེ་སོགས་གསུམ་གྱི་ཁྱད་པར།
ཁམས་གསུམ་གྱི་ཁྱད་པར་སློབ་མི་སློབ་སོགས་ཀྱི་ཁྱད་པར། སྤང་བྱ་ཡིན་མིན་གྱི་ཁྱད་
པར། དམིགས་ཡུལ་གྱི་ཁྱད་པར་བཤད་པ་དང་དགུའོ། །དང་པོ་ནི། བྱེ་བྲག་སྨྲ་པ་ན་རེ།
ཐོབ་པ་ལ་རྫས་ཡོད་ཀྱིས་ཁྱབ་སྟེ། མདོ་ལས། མི་སློབ་པའི་ཆོས་བཅུ་པོ་འདི་དག་བསྐྱེད་
ཅིང་སོ་སོར་ཐོབ་པ་ལ་ཀུན་ཏུ་ལྡན་པས་ན་ཡན་ལག་ལྔ་རྣམ་པར་སྤང་པའི་འཕགས་པར་
འགྱུར་རོ། །ཞེས་གསུངས་པའི་ཕྱིར་དང༌། གང་ལ་ཐོབ་པ་མེད་པ་དེ་ལ་མ་ཐོབ་པ་ཡང་མེད་
པ་ནི། །གྲུབ་པའི་མཐའ་ཡིན་ནོ། །ཞེས་ཟེར་རོ། །དེ་ལ་སློཔ་དཔོན་དང་མདོ་སྡེ་པ་ན་རེ།
~152~

མཛོད་ཉི་མའི་དཀྱིལ་འཁོར།
འཁོར་ལོས་བསྒྱུར་རྒྱལ་ལ་རྒྱལ་སྲིད་སྣ་བདུན་གྱི་ཐོབ་པ་ཡོད་པར་ཐལ། · །འཁོར་ལོས་
བསྒྱུར་བའི་རྒྱལ་པོ་ནི། རིན་ཆེན་སྣ་བདུན་དང་ལྡན་པའོ། །ཞེས་གསུངས་པའི་ཕྱིར། ཁྱབ་
པ་ཁས། གཞན་ཡང་ཐོབ་པ་ཞེས་བྱ་བ་ཅི་ཞིག་ཡིན་ཞེས་དྲིས་པའི། །ཐོབ་པ་ནི་ཐོབ་བྱའི་
ཆོས་དང་ལྷན་ཅིག་ཏུ་འབྱུང་བས་ཁྱཔ་བོ། །ཞེ་ན་འོ་ན་འགོག་པ་གཉིས་ཀྱི་ཐོབ་པ་མེད་པར་
ཐལ། །དེ་གཉིས་ཀྱི་ཐོབ་པ་དེ་དེ་གཉིས་དང་ལྷན་ཅིག་འབྱུང་བ་མེད་པའི་ཕྱིར། །ཁྱབ་པ་
ཁས། འོན་ཏེ་ཐོབ་པ་ནི་ཐོབ་བྱའི་ཆོ་ཀྱི་རྒྱུ་ཡིན་ནོ། །ཞེ་ན། སྐྱེ་བ་དང་སྐྱེ་བའི་སྐྱེ་བ་ཁས་
སླངས་པ་ལ་དོན་མེད་པ་ཐལ། དེའི་ཕྱིར། །དེས་ན་ཐོབ་པ་དེ་ཐོབ་བྱའི་ཆོས་དེ་འཇོག་བྱེད་
ཀྱི་རྒྱུ་ཡིན་ཏེ། ཟག་མེད་ལམ་གྱི་ཐོབ་པ་ཡོད་མེད་ཀྱི་སྒོ་ནས་སྐྱེ་འཕགས་སུ་འཇོག་པའི་
ཕྱིར་དང་། དེ་ལྟ་མིན་ན་འཕགས་པ་ཟག་མེད་མཉམ་བཞག་ལས་ལངས་ནས་འཇིག་རྟེན་
པའི་ཡིད་མངོན་དུ་མཛད་པའི་ཚེ་ཟག་མེད་ཀྱི་ཐོབ་པ་དང་། ཟག་མེད་ཀྱི་ལམ་གང་རུང་
མངོན་འགྱུར་དུ་མེད་པས་འཕགས་པར་མི་འཐད་དོ། །ཞེ་ན། སྐྱོན་མེད་དེ། ཟག་མེད་མཉམ་
བཞག་ལས་ལངས་ནས་འཇིག་རྟེན་པའི་ཐུགས་བསྐྱེད་པའི་དགྲ་བཅོམ་དེའི་རྒྱུད་ལ་ཟག་
མེད་ཀྱི་ལམ་གྱི་ཐོབ་པ་དང་། ཟག་མེད་ཀྱི་ལམ་མངོན་འགྱུར་དུ་རྒྱུད་ལ་མེད་ཀྱང་། དེས་
ཉོན་མོངས་པའི་ས་བོན་སྤངས་པའི་སྒོ་ནས་འཕགས་པ་དགྲ་བཅོམ་པར་འཇོག་པའི་ཕྱིར་
རོ། །ཞེས་ཟེར་རོ། །གཉིས་པ་ནི། །དེ་གཉིས་ཁྱད་པར་བཞག་་ཏུ་ཡོད་དེ། ཐོབ་པ་དེ་རང་
གིས་ཐོབ་བྱའི་ཆོས་དང་། ཡང་རྫས་ཐ་དད་ཐོཔ་བྱེད་ཀྱི་གང་ཟག་དང་ཡང་རྫས་ཐ་དད།
རང་གི་ཐོབ་བྱའི་ཆོས་དེ། ཐོབ་བྱེད་ཀྱི་གང་ཟག་དེ་ལ་ལྡན་པར་བྱེད་པའི་བྱེད་ཆོས་ཞིག་
ཡིན་པའི་ཕྱིར་ཏེ། དཔེར་ན་གླང་བུའི་ཁལ་བསྡེམ་པའི་བསྡེམ་ཐག་དེ། ལྡན་བྱ་ཁལ་ལས་
ཀྱང་རྫས་ཐ་དད། ལྡན་ཡུལ་གླང་བུ་ལས་ཀྱང་ཐ་དད། གླང་བུའི་ཁལ་དེ་གླང་བུ་ལ་ལྡན་པར་
བྱེད་པའི་བྱེད་ཆོས་ཞིག་ཡིན་པ་ལྟ་བུའོ། ། དེས་གཞན་ཡང་མཐོང་ལམ་ལྟ་བུ་ལ་མཚོན་
བར་བསྟན། །མཐོང་ལམ་གྱི་ཐོབ་པས་མཐོང་ལམ་དེ་མཐོང་ལམ་པ་ལ་ལྡན་པར་བྱེད་དེ།
~153~

མཛོད་ཉི་མའི་དཀྱིལ་འཁོར།
མཐོང་ལམ་གྱི་ཐོབ་པའི་ཐོབ་པས་མཐོང་ལམ་གྱི་ཐོབ་པ་དེ་མཐོང་ལམ་པ་ལ་ལྡན་པར་བྱེད་
ལ། གསུམ་པོ་དེ་ནང་ཕན་ཚུན་དུ་རྫས་ཐ་དད་པ་ཁོ་ན་ཡིན་ནོ། །གསུམ་པ་ནི། ཐོབ་པ་གང་
དང་གང་རང་གི་ཐོབ་བྱའི་ཆོས་གང་གིས་རྒྱུད་ཀྱིས་བསྡུས་པ་དེ་དང་རྒྱུད་གཅིག་པ་དེའི་
རྒྱུད་ཀྱིས་བསྡུས་པ་ཡིན་ཏེ། གཞན་རྒྱུད་ཀྱི་ཐོབ་པ་གཞན་ལ་འབྱུང་ན་ཧ་ཅང་ཐལ་བའི་
ཕྱིར། །དཔེར་ན་ལས་མ་བྱས་པ་དང་ཕྲད་པ་བཞིན་ནོ། །ཐོབ་པ་ཡིན་ན་རང་གིས་ཐོབ་བྱའི་
ཆོས་རྒྱུད་ལྡན་གྱི་གང་ཟག་གི་རྒྱུད་ཀྱིས་བསྡུས་པས་ཁྱབ་པ་མེད་དེ། ལམ་ལྔ་པོ་གོང་མ་
གོང་མ་ལ་གནས་པའི་གང་ཟག་གི་རྒྱུད་ལ་འོག་མ་འོག་མའི་ཐོབ་པ་ཡོད་པའི་ཕྱིར།
ཚོགས་ལམ་སོགས་ཀྱི་ཐོབ་པ། ཚོགས་ལམ་སོགས་དེ་དང་དེ་མ་ཡིན་པའི་ཕྱིར། །ཐོབ་
བྱའི་ཆོས་ཡིན་ན་སྐྱེས་བུའི་རྒྱུད་ཀྱིས་བསྡུས་པས་མ་ཁྱབ་སྟེ། འགོག་པ་གཉིས་ཀ་སྐྱེས་
བུའི་རྒྱུད་ཀྱིས་མ་སྡུས་པའི་ཕྱིར་ཏེ། ཐོབ་དང་མ་ཐོབ་རང་རྒྱུད་དུ། །གཏོགས་པ་རྣམས་
ཀྱིའོ་འགོག་གཉིས་ཀྱིས་ཞེས་གསུངས། འགོག་པ་གཉིས་ཀྱི་ཐོབ་པ་ནི་སྐྱེས་བུའི་རྒྱུད་
ཀྱིས་བསྡུས་ཏེ། སོ་སོར་བརྟགས་མིན་གྱི་འགོག་པ་དང་ནི་སེམས་ཅན་ཐམས་ཅད་ལྡན། །སོ་
སོར་བརྟག་འགོག་དང་ནི་འཆིང་བ་ཀུན་ལྡན་གྱི་སོ་སོ་སྐྱེ་བོ་དང་དེ་ལྟ་བུའི་འཕགས་པ་སྐད་
ཅིག་དང་པོ་མ་གཏོགས་པ་འཕགས་པ་ཐམས་ཅད་ལ་ལྡན་པའི་ཕྱིར། །དེས་ན་ཐོབ་བྱའི་
ཆོས་རྒྱུད་ཀྱིས་བསྡུས་པའི་ཐོབ་པ་དང་། ཐོབ་བྱའི་ཆོས་རྒྱུད་ཀྱི་མ་བསྡུས་པའི་ཐོབ་པ་
གཉིས་ཡོད་དེ། འགོག་པ་གཉིས་རྒྱུད་ཀྱིས་མ་བསྡུས་ཀྱང་། དེ་གཉིས་ཀྱི་དག་ག་བྱ་རྒྱུད་
ཀྱིས་བསྡུས་པས། །དེ་གཉིས་ཀྱི་ཐོབ་པ་དང་མ་ཐོབ་པ་གཉིས་ཀ་རྒྱུད་ཀྱིས་བསྡུས་པ་ཡོད་
པའི་ཕྱིར། ། བཞི་པ་ནི། བཞག་ཏུ་ཡོད་དེ། ཐོབ་བྱའི་ཆོས་འདས་པ་ལྟ་བུ་རེ་རེ་ལ་ཡང་དེའི་
ཐོབ་པ་འདས་མ་འོངས་ད་ལྟར་བའི་དུས་ཀྱི་ཐོབ་པ་དུས་གསུམ་གསུམ་ཡོད་པའི་ཕྱིར་ཏེ།
དུས་གསུམ་པ་ཡི་རྣམ་པ་གསུམ། ཞེས་གསུངས་དེ་ཡང་གཞི་ཐོག་ལ་བཀར་ནས་ཕལ་ཆེ་
པས་དབང་དུ་བྱས་ཀྱི། ཁྱབ་པ་འཛིན་པ་ནི་མིན་ལ། དཔེར་ན། འདས་པའི་སོ་ཐར་གྱི་སྡོམ་
~154~

མཛོད་ཉི་མའི་དཀྱིལ་འཁོར།
པའི་ཐོབ་པ་དེའི་སྔར་ཤེས་བ་དང་། དེ་དང་ལྷན་ཅིག་དང་། དེའི་ཕྱིས་བྱུང་པ་གསུམ་ཡོད་
པ་ལས།།དང་པོ་ལ་ཁྱུ་མཆོག་ལྟར་དང་མཁའ་ལྡིང་པའི་ཐོབ་པ་ཟེར། ། གཉིས་པ་ལ་ལུས་
དང་གྲིབ་མ་ལྟ་བུའི་ཐོཔ་པ་ཟེར། གསུམ་པ་ལ་པ་ཕྱིར་བེའུ་འབྲང་བ་ལྟ་པུའི་ཐོབ་པ་ཟེར་
ལ། །དེ་ནི་ཐོབ་པྱའི་ཆོས་འདས་པའི་ཐོབ་པ་དུས་གསུམ་པ་ཞེས་པའི་དོན་ཡིན། །དེ་ད་ལྟར་
བ་དང་མ་འོངས་པ་ལའང་བཤད་པར་བྱའོ། །ལྔ་པ་ནི། བཞག་ཏུ་ཡོད་དེ། དགེ་བའི་ཐོབ་པ་
དགེ་བ། མི་དགེ་བའི་ཐོབ་པ་མི་དགེ་བ་ལུང་མ་བསྟན་གྱི་ཐོབ་པ་ལུང་མ་བསྟན་ཡིན་པའི་
ཕྱིར་ཏེ། དགེ་ལ་སོགས་ཀྱི་དགེ་ལ་སོགས། །ཞེས་གསུངས། །དྲུག་པ་ནི། བཞག་ཏུ་ཡོད་
དེ། ཐོབ་བྱའི་ཆོས་འདོད་ཁམས་སུ་གཏོགས་པ་རྣམས་ཀྱི། །ཐོབ་པ་འདོད་ཁམས་སུ་
གཏོགས། དེ་བཞིན་དུ་ཁམས་གོང་མ་གཉིས་ལའང་ཤེས་པར་བྱ་ཞིང་ཟག་མེད་ཀྱི་ཐོབ་པ་
ལྟ་བུ་ཁམས་གསུམ་གང་རུང་དུ་མ་གཏོགས་པ་དང་བཞི་ཡོད་པའི་ཕྱིར་ཏེ། དེར་གཏོགས་
རྣམས་ཀྱི་རང་ཁམས་པ། མ་གཏོགས་རྣམས་ཀྱི་རྣམ་པ་བཞི་ཞེས་གསུངས། བདུན་པ་ནི།
བཞག་ཏུ་ཡོད་དེ། སློབ་པའི་ཐོབ་པ་སློབ་པ་མི་སློབ་པའི་ཐོབ་པ་མི་སློབ་པ། དེ་གཉིས་ཀ་མ་
ཡིན་པའི་ཐོབ་པ་དེ་གཉིས་ཀ་མ་ཡིན་པའི་ཕྱིར་ཏེ། སློབ་དང་མི་སློབ་མིན་གྱི་གསུམ་ཞེས་
གསུངས། བརྒྱད་པ་ནི། བཞག་ཏུ་ཡོད་དེ། མཐོང་སྤང་གི་ཐོབ་པ་མཐོང་སྤང་སྒོམ་སྤང་ཀྱི་
ཐོཔ་པ་སྒོམ་སྤང་སྤང་བྱ་མིན་པའི་ཐོབ་པ་སྤང་བྱ་མིན་པའི་ཕྱིར་ཏེ། སྤང་བྱ་མིན་པའི་རྣམ་
གཉིས་འདོད་ཞེས་གསུངས། དགུ་པ་ནི། དུས་གསུམ་པ་ཡི་རྣམ་པ་གསུམ་ཞེས་པ་དེ་ཁྱབ་
པ་འཛིན་པ་མིན་ཏེ། མ་བསྒྲིབ་ལུང་མ་བསྟན་གྱི་ཐོབ་པ་དེ་དང་ལྷན་ཅིག་སྐྱེ་ཡི། རང་གི་སྔ་
ཕྱིར་སྐེ་བ་མེད་པའི་ཕྱིར་ཏེ། དེ་སྙོབས་ཆུང་བའི་ཕྱིར། །དེ་ལའང་ཁྱབ་པ་མི་འཛིན་ཏེ་མིག་
རྣའི་མངོན་ཤེས་དང་སྤྲུལ་སེམས་ལྟ་བུ་ལ་ཐོབ་པ་དུས་གསུམ་པ་ཡོད་པའི་ཕྱིར་ཏེ། དེ་སྐད་
དུ་ལུང་བསྟན་མིན་ཐོབ་ལྷན་ཅིག་སྐྱེ། མངོན་ཤེས་སྤྲུལ་བ་མ་གཏོགས་པ་ཞེས་གསུངས། །
སྒྲིབ་པའི་གཟུགས་ཀྱིའང་རང་གི་ཐོབ་པ་རང་དང་ལྷན་ཅིག་སྐྱེ་བ་ཡིན་གྱི། སྔ་ཕྱིར་མི་སྐྱེ་
~155~

མཛོད་ཉི་མའི་དཀྱིལ་འཁོར།
སྟེ་དེ་ངོ་བོ་བེམ་པོ་ཡིན་པས་བླུན་པོ་དང༌། ཀུན་སློང་སྟོབས་ཆུང་བས་སྟོཔས་ཆུང་བར་
བཞག་པའི་ཕྱིར། །འདོད་པའི་སས་བསྡུས་ཀྱི་དགེ་མི་དགེའི་གཟུགས་ཀྱི་ཐོབ་པའང་ཐོབ་
བྱའི་ཆོས་དང་ལྷན་ཅིག་སྐྱེའི་སྔ་ཕྱིར་མི་སྐྱེ་སྟེ། དེ་འདྲའི་ཐོབ་བྱའི་ཆོས་དེ་ངོ་བོ་བེམ་ཕོ་
ཡིན་པ་གང་ཞིག །སེམས་ཀྱི་རྗེས་འབྲངས་མ་ཡིན་པའི་ཕྱིར་ཏེ། དེ་སྐད་དུ། སྒྲིབས་པའི་
གཟུགས་ཀྱིའང་འདོད་ལ་ན། གཟུགས་ཀྱི་སྔར་ནི་སྐྱེ་བ་མེད། །ཞེས་གསུངས། གཉིས་པ་
མ་ཐོབ་པ་ལ་མཚན་ཉིད། དབྱེ་བ། ཁྱད་པར་གྱི་ཆོས་སོ། །དང་པོ་ནི། ཐོབ་བྱའི་ཆོས་གང་
ལ་ལྡན་པ་ལ་གེགས་སུ་གྱུར་པས་རབ་ཏུ་ཕྱེ་བའི་ལྡན་མིན་འདུ་བྱེད་དུ་དམིགས་པ། མ་
ཐོབ་པ་ཡིན་པའི་མཚན་ཉིད། མ་ཐོབ་པ། མ་རྙེད་པ། མི་ལྡན་པ་གསུམ་རྣམ་གྲངས་ཏེ། མ་
ཐོབ་མ་རྙེད་མི་ལྡན་པ། ཞེས་སྦྱར་བར་བྱ་བ་ཡིན་པའི་ཕྱིར། །རང་འགྲེལ་ལས་བཟློག་པ་ནི་
མ་ཐོབ་པ་ཞེས་བྱ་བར་གྲུབ་བོ། །ཞེས་གསུངས་པའི་ཕྱིར། ། གཉིས་པ་ནི། དབྱེ་ན་རྙེད་པའི་
མ་ཐོབ་པ། མ་རྙེད་པའི་མ་ཐོབ་པ། མི་ལྡན་པའི་མ་ཐོབ་པ་གསུམ་ཡོད་དོ། གསུམ་པ་ནི།
མ་ཐོབ་པ་ནི་ངོ་བོ་མ་སྒྲིབས་ལུང་མ་བསྟན་ཡིན་ཏེ། གསུམ་པོ་གང་རུང་ཡིན། དགེ་བ་མིན་
ཏེ། དགེ་རྩ་ཆད་པའི་རྒྱུད་ལ་ཡང་ཡོད་པའི་ཕྱིར། །མི་དགེ་བ་མིན་ཏེ་འདོད་ཆགས་དང་
བྲལ་བའི་གང་ཟག་གི་རྒྱུད་ལ་ཡང་ཡོད་པའི་ཕྱིར། །སྒྲིབས་ལུང་མ་བསྟན་མིན་ཏེ། དགྲ་
བཅོམ་པའི་རྒྱུད་ལ་ཡང་ཡོད་པའི་ཕྱིར་ཏེ། མ་ཐོབ་མ་སྒྲིབས་ལུང་མ་བསྟན། །ཞེས་
གསུངས། མ་ཐོབ་པ་ལ་དུས་གསུམ་ཀ་ཡོད་དམ་ཞེ་ན། ཐོབ་བྱའི་ཆོས་འདས་པ་དང་མ་
སྐྱེས་པའི་མ་ཐོབ་པ། དུས་གསུམ་པ་ཡོད་ཀྱི་ཐོབ་བྱའི་ཆོས་ད་ལྟར་པའི་མ་ཐོབ་པ་ད་ལྟར་
བ་མེད་དེ། ད་ལྟར་བའི་ཐོབ་བྱའི་ཆོས་ཇི་ལྟར་སྟོབས་ཆུང་ཡང་དེའི་ཐོབ་པ་དང་ལྷན་ཅིག་
སྐྱེ་བའི་ཕྱིར་ཏེ། འདས་མ་སྐྱེས་ཀྱི་དེ་རྣམ་གསུམ། ཞེས་གསུངས། མ་ཐོབ་པ་ཡིན་ན་
ཁམས་གསུམ་གང་རུང་དུ་གཏོགས་པས་ཁྱབ་སྟེ། འདོད་ཁམས་པའི་གང་ཟག་གི་རྒྱུད་ལ་
ཆོས་གང་གི་མ་ཐོབ་པ་སྐྱེས་ཀྱང་། འདོད་ཁམས་སུ་གཏོགས། །དེས་ཁམས་གོང་མ་གཉིས་
~156~

མཛོད་ཉི་མའི་དཀྱིལ་འཁོར།
ལའང་མཚོན་པའི་ཕྱིར་ཏེ། འདོད་སོགས་གཏོགས་དང་དྲི་མེད་ཀྱིའང་། ཞེས་གསུངས་
སོ། །ལམ་བདེན་གྱི་ཐོབ་པ་ལམ་བདེན་ཡིན་པ་བཞིན་དུ་ལམ་བདེན་གྱི་མ་ཐོབ་པའང་ལམ་
བདེན་ཡིན་ནམ། ཞེ་ན་མིན་ཏེ། ལམ་བདེན་མ་ཐོབ་པ་སོ་སོ་སྐྱེ་བོང་འདོད་པའི་ཕྱིར། ལ་
བདེན་གྱི་མ་ཐོབ་པ་དེ་གང་གི་ཉམས་པར་འགྱུར་བ་བཞག་ཏུ་ཡོད་དེ། །ལམ་བདེན་ཐོབ་པ་
དང་། ས་གོང་འོག་ཏུ་འཕོས་པས་ཉམས་པར་འགྱུར་བའི་ཕྱིར་ཏེ། དེ་སྐད་དུ། ལམ་མ་ཐོབ་
པ་སོ་སོ་ཡི། སྐྱེ་བོར་འདོད་དེ་ཐོབ་པ་དང་། ས་འཕོས་ནས་ནི་རྣམ་ཉམས་འགྱུར། ཞེས་
གསུངས། ཁོ་ན་རེ། ཐོབ་པ་དང་མ་ཐོབ་པ་ཐུག་མེད་དུ་ཐལ། ཐོབ་པའི་མ་ཐོབ་པ་དང་མ་
ཐོབ་པའི་ཐོབ་པ་ཡོད་པའི་ཕྱིར། །རྟགས་ཁས། ཞེ་ན། མ་ཁྱབ་སྟེ། དུས་ཅིག་གི་དབང་དུ་
བྱས་ན་ཆོས་དགེ་བ་ལྟ་བུ་གཅིག་སྐྱེ་བའི་ཚེ། དེའིཐོབ་པ་དེ་ཐོབ་བྱའི་ཆོས་དང་ཐོབ་པའི་
ཐོབ་པ་ཐོབ་བྱེད་ཀྱི་གང་ཟག་དེ་ལ་ལྡན་པར་བྱེད། ཐོབ་པའི་ཐོབ་པ་དེས། ཐོབ་པ་རྐྱང་པ་
གང་ཟག་དེ་ལ་ལྡན་པར་བྱེད་པའི་ཕྱིར་དང་། དུས་སྔ་ཕྱི་བའི་དབང་དུ་བྱས་ནས་ཆོས་དགེ་
བ་ལྟ་བུ་གཅིག་སྐྱེ་བའི་ཚེ། དེའི་ཐོབ་པ་དང་ཐོབ་པའི་ཐོབ་པ་ལྷན་ཅིག་སྐྱེ། དེ་སྐད་ཅིག་
གཉིས་པ་ལ། གསུམ་པོ་དེ་ཐོབ་བྱའི་ཆོས་སུ་བྱས་ནས་དེའི་ཐོབ་པ་གསུམ་ཀ་དང༌། ཐོབ་
པའི་ཐོབ་པ་གསུམ་སྟེ། དྲུག་ལྷན་ཅིག་སྐྱེ། སྐད་ཅིག་གསུམ་པ་ལ་དགུ་པོ་དེ་ཐོབ་བྱའི་ཆོས་
སུ་བྱས་ནས་དེའི་ཐོབ་པ་དགུ་དང༌། ཐོབ་པའི་ཐོབ་པ་དགུ་ལྷན་ཅིག་སྐྱེས་པ་སོགས་ཡིན་
པའི་ཕྱིར་ཏེ། དེ་སྐད་དུ་རང་འགྲེལ་ལས། ད་ལྟར་ན་ཐོབ་པ་རྣམས་ཐུགས་པ་པ་མེད་པར་ཐལ་
བར་གྱུར་བ་མིན་ནམ་ཞེ་ན་ཕན་ཚུན་ལྡན་པའི་ཕྱིར་ཐུགས་པ་མེད་པར་ཐལ་བར་ཡང་མི་
འགྱུར་མོ།།ཞེས་པ་ནས། ཀྱི་མ་འདི་ནི་ཐོབ་པ་རྣམས་ཀྱི་དགའ་སྟོན་ཆེན་པོ་ཞིག་ཏེ། ཞེས་
གསུངས་སོ།
༈ །གཉིས་པ་སྐལ་མཉམ་བཤད་པ་ལ། །མཚན་ཉིད། དབྱེ་བ། དོགས་པ་བཅད་པ་
དང་གསུམ། །དང་པོ་ནི། ལྡན་མིན་འདུ་བྱེད་ཡང་ཡིན་ལ། སེམས་ཅན་ཕན་ཚུན་འདྲ་བར་
~157~

མཛོད་ཉི་མའི་དཀྱིལ་འཁོར།
བྱེད་པའི་རྫས་ཡང་ཡིན་པའི་རིགས་སུ་གནས་པས་རབ་ཏུ་ཕྱེ་བ་སྐལ་མཉམ་གྱི་མཚན་
ཉིད་ཡིན་ཏེ། རྩ་བར། སྐལ་མཉམ་སེམས་ཅན་འདྲ་བའོ། །ཞེས་དང་། སློབ་དཔོན་གང་སྤེལ་
གྱིས་། གཡོ་པ་རང་བཞིན་མཚུངས་གྱུར་ཅིང་། ·བསམ་པ་གུས་མཚུངས་སེམས་ཅན་
རྣམས། །གང་གིས་མཉམ་པར་གྱུར་བ་ནི། དེ་ལ་སྐལ་མཉམ་ཞེས་བརྗོད་དོ། །ཅེས་
གསུངས་སོ། །གཉིས་པ་ནི། དབྱེ་ན། ཐ་དད་མ་ཡིན་པ་དང་། ཐ་དད་པ་གཉིས། དང་པོ་ནི།
སེམས་ཅན་ཙམ་དུ་འདྲ་བར་བྱེད་པའི་རྫས་ལྟ་བུ་སྟེ། དེ་ནི་སེམས་ཅན་ཐམས་ཅད་ལ་རེ་རེ་
ཡོད་པས་རྫས་ཐ་དད་ཀྱང་རིགས་ཐ་མི་དད་པས་དེ་སྐད་ཅེས་བརྗོད་དོ། །གཉིས་པ་ནི།
ལྷའམ་མིའམ་དགེ་ཚུལ་སློང་སོགས་སུ་ཕན་ཚུན་འདྲ་བར་བྱེད་པའི་རྫས་ལྟ་བུ་སྟེ། དེ་ཡང་
སྐལ་མཉམ་རྫས་སུ་ཡོད་པའི་རྒྱུ་མཚན་ནི། དེ་དག་ལ་སྒྲ་བློ་མཐུན་པར་འཇུག་པའི་ཕྱིར་
དང་། མདོ་ལས་ཀྱང་། རྒྱ་ལ་གལ་ཏེ་མི་རྣམས་དང་སྐལ་པ་མཉམ་པར་སྐྱེས་ན་ཡང་། ཞེས་
གསུངས་སོ། །གསུམ་པ་ནི། སློབ་དཔོན་ན་རེ། ཕྱི་རོལ་གྱི་ས་ལུ་སོགས་ལ་ཡང་སྐལ་
མཉམ་གྱི་རྫས་ཡོད་པར་ཐལ། །དེ་དག་ལ་སྒྲ་བློ་མཐུན་པར་འཇུག་པའི་ཕྱིར། ཁྱབ་པ་ཁས།
རྟགས་ལ་གལ་ཏེ་ཞེས་སོགས་ཀྱང་དེའི་སྒྲུབ་བྱེད་དུ་མི་རུང་སྟེ། དེ་ནི་མིར་སྐྱེ་བའི་འདུ་
བྱེད་འདྲ་བ་ཙམ་ལ་དགོངས་པའི་ཕྱིར། །གཞན་ཡང་། བྱེ་བྲག་པའི་གཞུང་བཙུགས་པ་ཡིན་
ཏེ། གསལ་བ་ལས་རྫས་ཐ་དད་པའི་སྤྱི་ཁས་བླངས་པའི་ཕྱིར། །ཞེས་གསུངས་སོ། །
གསུམ་པ་འདུ་ཤེས་མེད་པ་བཤད་པ་ལ། །མཚན་ཉིད་དང་ཁྱད་པར་གྱི་ཆོས་བཤད་པའོ། །
དང་པོ་ནི། རང་རྒྱུད་ལྡན་གྱི་གང་ཟག་གི་རྒྱུད་ལ་སེམས་བྱུང་མངོན་གྱུར་དུ་ཡོད་པ་འགོག་
པར་བྱེད་པས་རབ་ཏུ་ཕྱེ་བའི་རྫས་ཡོད་ཡང་ཡིན། སོ་སོ་སྐྱེ་བོའི་རྒྱུད་ཀྱི་སེམསི་མེད་ཀྱི་
དངོས་གཞིའི་སྙོམ་འཇུག་ཡང་ཡིན་པའི་གཞི་མཐུན་པར་གྱུར་པའི་ལྡན་མིན་འདུ་བྱེད་དུ་
དམིགས་པ་འདུ་ཤེས་མེད་པའི་སྙོམ་འཇུག་གི་མཚན་ཉིད་སྙོམ་འཇུག་དེ་དང་ལྡན་པས་
རབ་ཏུ་ཕྱེ་བའི་བསམ་གཏན་བཞི་པའི་ལྷར་གྱུར་པར་དམིགས་པ་འདུ་ཤེས་མེད་པའི་གང་
ལ158~

མཛོད་ཉི་མའི་དཀྱིལ་འཁོར།
ཟག་གི་མཚན་ཉིད། གཉིས་པ་ནི། དུས་ནི་བསྐལ་པ་ཆེན་པོ་ལྔ་བརྒྱའི་བར་དུ་ཡིན་ལ།འོན་
ཀྱང་མཐའ་གཅིག་ཏུ་མ་ངེས་ཏེ། སྒྲ་མི་སྙན་པ་མ་གཏོགས་པ་ལ་བར་མ་དོར་tཆི་བ་ཡོད་
པའི་ཕྱིར་དང་། གདགས་པ་ལས། འབྲས་པུ་ཆེ་བའི་ལྷ་རྣམས་ཀྱི་ཚེའི་ཚད་ཀྱི་མཐའ་ནི་
བསྐལ་པ་ལྔ་བརྒྱ་སྟེ་བར་མ་དོར་འཆི་བ་ནི་ཡོད་དོ། །འདུ་ཤེས་མེད་པའི་སེམས་ཅན་
རྣམས་ཀྱང་དེ་དང་འདྲའོ། །ཞེས་གསུངས་པའི་ཕྱིར། འདིའི་རྒྱུད་ལ་སེམས་གཏན་ནས་
མེད་པ་མིན་ཏེ། སྐྱེ་བ་དང་འཆི་བའི་ཚེ་སེམས་མངོན་དུ་འགྱུར་བའི་ཕྱིར་དང་གང་ཟག་
ཡིན་ན་རང་བརྒྱུད་ཀྱི་ཡིད་དབང་རྒྱུད་ལྡན་ཡིན་དགོས་པའི་ཕྱིར་ཏེ། དེ་ཡིན་ན་རང་རྒྱུད་
ཀྱི་སྲོག་དབང་རྒྱུད་ལྡན་ཡིན་དགོས་པའི་ཕྱིར་ཏེ། འདུ་ཤེས་མེད་པ་བ་དེ་བྱུང་བ་གཡུས་
གྱི་ནང་ནས་རྣམ་སྨིན་ལས་བྱུང་བ་ཡིན་ཏེ། འདུ་ཤེས་མེད་པའི་སྙོམ་འཇུག་བསྒོམས་པའི་
རྣམ་སྨིན་གྱི་འབྲས་བུ་ཡིན་པའི་ཕྱིར་ཏེ། འབྲས་བུ་ཆེ་ན་འདུ་ཤེས་མེད་པའི་ལྷ། ཞེས་དང་།
བླུན་པོ་ཕྱག་རྒྱ་ཆེ་བསྒོམས་པ་ཕལ་ཆེར་ངན་འགྲོའི་རྒྱུ་རུ་འགྱུར། ཡང་ན་གཟུགས་མེད་
ཁམས་སུ་སྐྱེ། ཞེས་གསུངས་པའི་ངན་འགྲོ་དེ་ལྷ་ཚེ་རིང་པོ་ཞེས་བྱ་བ་འདུ་ཤེས་མེད་པ་
དང་། གཟུགས་ཁམས་པའི་ལྷ་ལ་བཤད་པའི་ཕྱིར། དེས་ན་འདུ་ཤེས་མེད་པའི་གནས་
བཞག་ཏུ་ཡོད་དེ། བསམ་གཏན་བཞི་པའི་འབྲས་བུ་ཆེ་བའི་ཕྱོགས་གཅིག་ན་གྲོང་ལས་
དགོན་པའི་ཚུལ་གྱིས་ཡོད་པའི་ཕྱིར། འདུ་ཤེས་མེད་པ་དེ། ཤི་འཕོས་མ་ཐག་འདོད་ཁམས་
སུ་སྐྱེ་བས་ཁྱབ་སྟེ། དེ་ཚེ་སྔ་མར་འདུ་ཤེས་མེད་པའི་སྙོམ་འཇུག་བསྒོམས་པའི་ནུས་པ་
ཟད། ཚེ་འདི་ཉིད་ལ་ལས་གསར་དུ་མ་བསགས་པའི་ཕྱིར་དང་། །དེའི་རྒྱུད་ལ་ཕྱི་མ་ལ་
འདོད་པར་སྐྱེ་བའི་ལན་གྲངས་གཞན་ལ་མྱོངས་འགྱུར་གྱི་ལས་ཡོད་པའི་ཕྱིར། དཔེར་ན་
བྱང་སྒྲ་མི་སྙན་པ་བཞིན་ནོ།
༈ །བཞི་པ་སྙོམ་འཇུག་བཤད་པ་ལ་གཉིས་ཡོད་པའི། འདུ་ཤེས་མེད་པའི་སྙོམ་
འཇུག་གི་མཚན་ཉིད་བཤད་ཟིན། འདུ་ཤེས་མེད་པའི་སྙོམ་འཇུག་དེ་ཁྱད་ཚོས་རྣམ་པ་
~159~

མཛོད་ཉི་མའི་དཀྱིལ་འཁོར།
བདུན་དང་ལྡན་ཏེ། དགག་བྱ་འགོག་ཚུལ་གྱི་ཁྱད་པར། སའི་ཁྱད་པར། ཡིད་བྱེད་ཀྱི་ཁྱད་
པར། ངོ་བོའི་ཁྱད་པར། མྱོངས་འགྱུར་གྱི་ཁྱད་པར། རྟེན་གྱི་ཁྱད་པར། ཐོབ་ཚུལ་གྱི་ཁྱད་
པར་རྣམས་དང་ལྡན་པའི་ཕྱིར། དང་པོ་གྲུབ་སྟེ། འདུ་ཤེས་མེད་པ་དེ་བཞིན་དུ། གཟུགས་
ཀྱི་སྟེང་དུ་མཚུངས་ལྡན་འཁོར་བཅས་འགོག་པའི་རང་སྐྱ་ཐུབ་པའི་རྫས་ཡོད་ཡིན་པའི་
ཕྱིར། གཉིས་པ་གྲུབ་སྟེ། བསམ་གཏན་བཞི་པའི་སས་བསྡུས་པའི་ཕྱིར། །གསུམ་པ་གྲུབ་
སྟེ། འཁོར་བ་ལས་ངེས་པར་འབྱུང་བར་འདོད་པའི་ཡིད་བྱེད་ཀྱི་སྙོམ་འཇུག་ཡིན་པའི་
ཕྱིར། །བཞི་པ་གྲུབ་སྟེ། ཀུན་སློང་གི་སྒོ་ནས་དགེ་བ་ཡིན་པའི་ཕྱིར། ལྔ་པ་གྲུབ་སྟེ། འདི་
སྐྱེས་ནས་མྱོངས་འགྱུར་ཁོ་ན་ཡིན་པའི་ཕྱིར། དྲུག་པ་གྲུབ་སྟེ། སོ་སྐྱེ་ཁོ་ནའི་རྒྱུད་ཀྱིས་
བསྡུས་པའི་ཕྱིར། བདུན་པ་གྲུབ་སྟེ། འདིའི་ཐོབ་པ་འདི་དང་རུས་པ།ཅིག་ཁོ་ནར་སྐྱེ་ལས་
ཁྱབ་པའི་ཕྱིར། གཉིས་པ་འགོག་པའི་སྙོམ་འཇུག་ལ། མཚན་ཉིད་དང་ཁྱད་པར་གྱི་ཆོས་
གཉིས། དང་པོ་ནི། རང་གི་དགག་གཞིར་གྱུར་པའི་གཟུགས་ཀྱི་སྟེང་དུ་རང་གི་དགག་པྱར་
གྱུར་པའི་མཚུངས་ལྡན་འཁོར་བཅས་བཀག་པའི་འཕགས་རྒྱུད་ཀྱི་སྙོམ་འཇུག་ཡང་ཡིན་
ལྡན་མིན་འདུ་བྱེད་ཡང་ཡིན་པའི་གཞི་མཐུན་པར་གྱུར་པའི་རང་སྐྱ་ཐུབ་པའི་རྫས་ཡོད་དུ་
དམིགས་པ། །འགོག་པའི་སྙོམ་འཇུག་གི་མཚན་ཉིད། གཉིས་པ་ནི། དེ་ཆོས་ཅན། ཁྱད་
ཆོས་བདུན་དང་ལྡན་ཏེ། དགག་བྱ་འགོག་ཚུལ་གྱི་ཁྱད་པར། ཡིད་བྱེད་ཀྱི་ཁྱད་པར། ངོ་
བོའི་ཁྱད་པར། དབྱེ་བའི་ཁྱད་པར། རྟེན་གྱི་ཁྱད་པར། ཐོབ་ཚུལ་གྱི་ཁྱད་པར་རྣམས་དང་
ལྡན་པའི་ཕྱིར། དང་པོ་གྲུབ་སྟེ། འདུ་ཤེས་མེད་པའི་སྙོམ་འཇུག་དེ་བཞིན་དུ་གཟུགས་ཀྱི་
སྟེང་དུ་མཚུངས་ལྡན་འཁོར་བཅས་བཀག་པའི་རང་སྐྱ་ཐུབ་པའི་རྫས་ཡོད་ཡིན་པའི་ཕྱིར།
གཉིས་པ་གྲུབ་སྟེ། ཚོར་འདུ་རགས་པ་ཞི་བར་གནས་པའི་ཡིད་བྱེད་ཀྱིས་སྙོམ་པར་འཇུག་
པའི་ཕྱིར། གསུམ་པ་གྲུབ་སྟེ། འདི་བསྒོམས་པས་སྲིད་རྩེར་སྐྱེ་བ་ལེན་པའི་ཕྱིར་དང་། །
ཁམས་གསུམ་གྱི་ཆེས་ཕྲ་བའི་སེམས་སྲིད་རྩེའི་སེམས་ཡིན་ལ་དེ་ལས་ཀྱང་ཆེས་ཕྲ་བར་
~160~

མཛོད་ཉི་མའི་དཀྱིལ་འཁོར།
བྱས་པའི་འཇུག་ཐོགས་སུ་སྙོམ་པར་འཇུག་དགོས་པའི་ཕྱིར། བཞི་པ་གྲུབ་སྟེ། ཀུན་སློང་
གིས་སྒོ་ནས་དགེ་བ་ཡིན་པའི་ཕྱིར། ལྔ་པ་གྲུབ་སྟེ། འདི་ལ་དབྱེ་ན་སྐྱེས་ནས་མྱོང་གྱུར་གྱི་
སྙོམ་འཇུག །ལན་གྲངས་གཞན་ལ་མྱོང་གྱུར་གྱི་སྙོམ་འཇུག །རྣམ་སྨིན་མྱོང་བར་མ་ངེས་
པའི་སྙོམ་འཇུག་རྣམས་ཡོད་པའི་ཕྱིར། །དྲུག་པ་གྲུབ་སྟེ། འཕགས་པ་ཁོ་ནའི་རྒྱུད་ཀྱིས་
བསྡུས་པའི་ཕྱིར། བདུན་པ་གྲུབ་སྟེ། འདི་ཕལ་ཆེར་སྦྱོར་བ་འབད་རྩོལ་གྱིས་ཐོབ་དགོས་
པའི་ཕྱིར། ཕལ་ཆེར་སྨོས་པ་ལ་དོན་ཡོད་དེ་ཐུབ་པ་ཆེན་པོའི་འགོག་སྙོམས་དེ་བྱང་ཆེན་
བརྙེས་པ་ན་འབད་མེད་དུ་ཐོབ་ཅེས་རྟོགས་པའི་དགོས་པ་ཡོད་པའི་ཕྱིར། ཐུབ་པ་ཆེན་པོ་
ལ་སྦྱོར་བྱུང་གི་ཡོན་ཏན་མི་མངའ་སྟེ། སྒྲ་ཅན་འཛིན་གྱིས་མཛད་པའི་ཐམས་ཅད་མཁྱེན་
པ་ཉིད་གྲུབ་པར་བསྟོད་པ་ལས། དགེ་བ་མཐར་ཕྱིན་ཁྱོད་ལ་ནི། །སྦྱོར་བ་ལས་བྱུང་ཅུང་
ཟད་མེད། །ཁྱོད་ཀྱིས་གང་དུ་བཞེད་ངེས་པ། །བཞེད་པ་ཙམ་ལ་རག་ལས་སོ། །ཞེས་
གསུངས་པའི་ཕྱིར། དེ་ལ་ཁ་ཆེ་ནུབ་ཕྱོགས་ན་གནས་པའི་བྱེ་བྲག་སྨྲ་བ་ཁ་ཅིག་ན་རེ།
གནས་བརྟན་ཉེ་བསྲུངས་གི་ལུགས་ཀྱི་བསྟན་བཅོས་ལས་དེ་བཞིན་གཤེགས་པས་དང་
པོར་འགོག་པའི་སྙོམ་འཇུག་བསྐྱེད་ནས་ཟད་པ་ཤེས་པ་བསྐྱེད་པར་མཛད་དོ། ཞེས་
གསུངས་པའི་རྗེས་སུ་འབྲངས་ནས། སྲིད་རྩེའི་སེམས་ཐོབ་བའི་བྱང་ཆུབ་སེམས་དཔའ
དེས། །དང་པོར་བསམ་གཏན་བཞི་པའི་དངོས་གཞིའི་སེམས་ལ་བསྟེན་ནས་མཐོང་ལམ་
བསྐྱེད། དེ་ནས་སྲིད་རྩེའི་སེམས་མངོན་དུ་བྱས་ནས་འགོག་པ་ལ་སྙོམ་པར་འཇུག །དེ་
ལས་ལངས་ནས་བསམ་གཏན་བཞི་པའི་དངོས་གཞིའི་སེམས་ལ་བརྟེན་ནས་ཟད་པ་ཤེས་
པ་བསྐྱེད་པར་མཛད་དོ་ཞེས་ཟེར་ན། མི་འཐད་དེ། བྱང་ཆུབ་སེམས་དཔའ་རྣམས་ཀྱིས་
འཕགས་ལམ་གྱི་དང་པོར་འགོག་ལམ་མངོན་དུ་མི་བྱེད་པའི་ཕྱིར་ཏེ། བྱང་ཆུབ་སེམས་
པས་བདེན་པ་མངོན་རྟོགས་སྐད་ཅིག་མ་བཅུ་དྲུག །དེ་ནས་སྒོམ་ལམ་བར་ཆད་མེད་ལམ་
དགུ་རྣམ་གྲོལ་ལམ་དགུ་སྟེ་སུམ་ཅུ་རྩ་པཞི་བར་མ་ཆད་དུ་བསྐྱེད་ནས་དེ་རྗེས་འགོག་སྙོམ་
~161~

མཛོད་ཉི་མའི་དཀྱིལ་འཁོར།
འབད་མེད་དུ་ཐོབ་པའི་ཕྱིར། དེ་ལྟར་མིན་ན་སྲིད་རྩེའི་སེམས་ཐོབ་པའི་བྱང་ཆུབ་སེམས་
དཔའ་དེ་བསམ་པ་མི་བརྟན་པ་ལྡང་བ་ཅན་ཡིན་པར་ཐལ། དེས་བྱང་ཆུབ་མ་ཐོབ་ཀྱི་བར་
དུ་ཟག་མེད་ཀྱི་ལམ་ལས་ལྡང་བར་མི་བྱའོ། །སྙམ་དུ་དགོངས་པ་གང་ཞིག། །བར་སྐབས་སུ་
དེ་སེམས་མེད་ཀྱི་སྙོམ་འཇུག་ལ་སྙོམ་པར་འཇུག་པའི་ཕྱིར། རྟགས་ཕྱི་མ་ཁས། འདོད་མི་
ནུས་ཏེ། དེ་ཚོགས་གཉིས་ཡང་དག་པར་བསགས་པས་དམ་བཅའ་བརྟན་པའི་ཕྱིར། ཉི་
འོག་བྱེ་བྲག་ཏུ་སྨྲ་བ་ཁ་ཅིག །དེ་འདྲའི་བྱང་སེམས་དེ་བསམ་པ་ལྡང་བ་ཅན་མ་ཡིན་པ་དེ་
ནི། སྐྱིལ་མོ་ཀྲུང་མ་ཞིག་པར་སྟན་ཐོགས་ཅིག་ཉིད་ལ་བྱང་ཆུབ་ཐོབ་པར་བྱའོ་ཞེས་དམ་
བཅས་པ་ལ་དགོངས་པ་ཡིན་ཏེ། རྒྱ་ཆེར་རོལ་པ་ལས། སྟན་འདི་ར་བདག་གིས་ལུས་འདི་
སྐམ་ཀྱང་རུང༌། །ལྤགས་པ་རུས་པ་ཤ་རྣམས་ཞིག་ཀྱང་རུང་། །བསྐལ་མངས་རྙེད་དཀའི་
བྱང་ཆུབ་མ་ཐོབ་པར། །སྟན་འདི་ལས་ནི་ལུས་སྐྱོད་མི་བྱའོ། །ཞེས་གསུངས་པའི་ཕྱིར་
ཞེས་ཟེར་རོ། །སེམས་མེད་སྙོམ་འཇུག་གཉིས་ཀའི་རྟེན་བཞག་ཏུ་ཡོད་དེ། གཉིས་ཀ་འདོད་
གཟུགས་གང་རུང་གི་རྟེན་ལ་གསར་དུ་མངོན་དུ་བྱེད་ཅིང་། དེའི་ནང་ནས་འགོག་ལམ་
ཕལ་ཆེར་མིའི་རྟེན་ལ་གསར་དུ་མངོན་དུ་བྱེད་པའི་ཕྱིར་ཏེ། མི་ཤེས་རབ་ཀྱི་དབང་པོ་
གསལ། འཁོར་བ་ལ་དམིགས་པའི་སྐྱོ་ཤས་དང་ལྡན་པའི་ཕྱིར། ཕལ་ཆེར་སྨོས་པ་ལ་དགོས་པ་
ཡོད་དེ། འདོད་ལྷའི་རྟེན་ལ་འགོག་པ་ལ་གསར་དུ་སྙོམ་པར་འཇུག་པའི་ཕྱིར་མི་འོང་ལུས་
མངོན་བྱེད་ཡོད་པའི་ཕྱིར། དེ་སྐད་དུ་ཡང་། འདུ་ཤེས་མེད་པ་པ་འདུ་ཤེས། མེད་པར་
སེམས་དང་སེམས་བྱུང་རྣམས། འགོག་པའོ་རྣམ་སྨིན་དེ་འབྲས་ཆེ། དེ་བཞིན་འདུ་ཤེས་
མེད་སྙོམ་འཇུག །བསམ་གཏན་ཐ་མར་འབྱུང་འདོད་པས། །དགེ་བའོ་སྐྱེས་ནས་མྱོང་
འགྱུར་ཉིད། འཕགས་པ་མ་ཡིན་དུས་གཅིག་ཐོབ། །འགོག་པ་ཞེས་པའང་དེ་བཞིན་
ཉིད། །འདི་ནས་དོན་དུ་སྲིད་རྩེར་སྐྱེས། །དགེ་བའོ་གཉིས་སུ་མྱོང་འགྱུར་དང་། མ་ངེས་
འཕགས་པའི་སྦྱོར་བས་ཐོབ། །ཐུབ་པའི་བྱང་ཆུབ་ཀྱིས་ཐོབ་བྱ། །དང་པོར་མ་ཡིན་སྐད་
~ 162~

མཛོད་ཉི་མའི་དཀྱིལ་འཁོར།
གཅིག་མ། །སུམ་ཅུ་རྩ་བཞིས་ཐོབ་ཕྱིར་རོ། །གཉིས་ཀ་འདོད་དང་གཟུགས་རྟེན་
ཅན། །འགོག་པ་དང་པོ་མིའི་ནང་དུ། ཞེས་གསུངས་སོ། །ལྔ་པ་ནི། གོང་དུ་བཤད་ཟིན་ཏོ།
༈ །དྲུག་པ་མཚན་ཉིད་བཞི་བཤད་པ་ནི། །མཚན་ཉིད་པཞི་བཞག་ཏུ་ཡོད་དེ། །སྐྱེ་
བ། རྒ་བ། གནས་པ། མི་རྟག་པ་རྣམས་སུ་ཡོད་པའི་ཕྱིར། །བཞི་པོ་ཆོས་ཅན། འདུས་བྱས་
ཀྱི་མཚན་ཉིད་དེ་རང་བཞིན་ཡིན་ཏེ། བུམ་པ་འདུས་བྱས་སུ་མཚོན་པ་སྟེ། །སྒྲུབ་བྱེད་ཀྱི་
རྟགས་ཡང་དག་ཡིན་པའི་ཕྱིར། དེ་ཡང་བུམ་པ་ལྟ་བུ་མཚན་གཞི་འདུས་བྱས་ཡིན་པར་
མཚོན། ཁྱོད་ཀྱི་སྐྱེ་བ། རྒ་བ། གནས་པ། མི་རྟག་པ་རྣམས་སུ་ཡོད་ཅེས་པ་མཚོན་སྦྱོར་
རྣམ་དག་ཡིན་པའི་ཕྱིར། ཁྱོད་ལ་དེ་རྣམས་ཡོད་པ་ཞེས་པ་དང་། ཁྱོད་དེ་རྣམས་དང་ལྡན་པ་
ཞེས་མི་སྦྱར་ཏེ། ཁྱབ་པ་འཁྲུལ་པའི་ཕྱིར། བཞི་པོ་དེ་བྱེད་ལས་དང་ལྡན་ཏེ། སྐྱེ་བས་སྐྱེ་
བར་བྱེད། རྒ་བས་རྙིང་པར་བྱེད། གནས་པས་གནས་པར་བྱེད། མི་རྟག་པས་འཇིག་པར་
བྱེད་པའི་ཕྱིར། བཞི་པོ་རིམ་བཞིན་དུ་འབྱུང་བ་མ་ཡིན་ཏེ། བཞི་བོ་འདི་ལྷན་ཅིག་ཏུ་འབྱུང་
ཞིང་། འདུས་བྱས་ཡིན་ན་ཡང་རང་གི་སྐྱེ་སོགས་བཞི་དང་ལྷན་ཅིག་པས་ཁྱཔའི་ཕྱིར་ཏེ།
ཐམས་ཅད་འདུས་བྱས་མཚན་ཉིད་དང་། ཞེས་གསུངས་པའི་ཕྱིར། ཁོ་ན་རེ། མདོ་ལས།
གསུམ་པོ་འདི་དག་ནི་འདུས་བྱས་ཀྱི་མཚན་ཉིད་ཡིན་ཏེ། འདུས་བྱས་སྐྱེ་བར་ཡང་མངོན།
འཇིགས་པར་ཡང་མངོན། གནས་པ་ལས་གཞན་དུ་འགྱུར་པ་ཡང་མངོན། །ཞེས་གསུངས་
པ་མི་འཐད་པར་ཐལ། །འདུས་ཀྱིས་ཡིན་ན་སྐྱེ་སོགས་བཞི་ཡིན་དགོས་པའི་ཕྱིར་ཞེས་
ཟེར། དེ་ལ་བྱེ་བྲག་སྨྲ་བ་ན་རེ། མ་ཁྱབ་སྟེ། སེམས་ཅན་རྣམས་འཁོར་བ་ལ་སྐྱོ་བ་བསྐྱེད་
པའི་ཕྱིར་དུ་གནས་པ་དངོས་སུ་མ་གསུངས་པ་ཡིན་གྱི་གནས་པ་མེད་པ་མ་ཡིན་པའི་ཕྱིར་
ཟེར་། སྡེ་པ་ཁ་ཅིག་ན་རེ། གནས་པ་ཡང་བསྟན་ཏེ། གནས་པ་གཞན་འགྱུར་དང་སྦྲེལ་ནས་
བསྟན་པའི་ཕྱིར། །དེ་ལྟར་སྟོན་པའི་རྒྱུ་མཚན་ཡོད་དེ། གནས་པ། ཆགས་པའི་གཞི་ཡིན་
ལ། ཆགས་པ་མེད་པར་བྱ་བའི་ཆེད་ཡིན་པའི་ཕྱིར། ཞེས་ཟེར། ཁོ་ན་རེ། སྐྱེ་བ་ལ་སོགས་
~~163~

མཛོད་ཉི་མའི་དཀྱིལ་འཁོར།
པ་ཆོས་ཅན། ཁྱོད་ཀྱི་སྐྱེ་སོགས་བཞི་ཡོད་པར་ཐལ། ཁྱོད་འདུས་བྱས་ཡིན་པའི་ཕྱིར།
འདོད་ན་ཐུག་མེད་དུ་ཐལ་ལོ། །ཞེ་ན། སྐྱེ་སོགས་བཞི་རེ་རེའང་བཞི་ཆར་དང་ལྡན་ཡང་
ཐུག་མེད་དུ་མི་འགྱུར་ཏེ། འདུས་བྱས་གཅིག་སྐྱེ་བའི་ཚེ་སྐྱེ་བ་དེ་ཆོས་བརྒྱད་དང་། སྐྱེ་
བའི་སྐྱེ་བ་དེ་ཆོས་གཅིག་ལ་བྱེད་པ་འཇུག་པའི་ཕྱིར། །འདུས་བྱས་ཀྱི་སྐྱེ་བ་དེས་འདུས་
བྱས་དང་། རང་མ་གཏོགས་པའི་འདུས་བྱས་ཀྱི་རྒ་པ་སོགས་པགསུམ་སྟེ། བཞི་འདུས་བྱས་
ཀྱི་སྐྱེ་བའི་སྐྱེ་བ་སོགས་བཞི་སྟེ་བརྒྱད་མ་འོངས་པ་ནས་ད་ལྟར་བར་འདྲེན་པར་བྱེད་འདུས་
བྱས་ཀྱི་སྐྱེ་བའི་སྐྱེ་བས་འདུས་བྱས་ཀྱི་སྐྱེ་བ་གཅིག་པུ་དེ་བསྐྱེད་པར་བྱེད་པའི་ཕྱིར། །དཔེ་
དེ་བཞིན་དུ་རྒ་བས་རང་མ་གཏོགས་པ་བརྒྱད་རྙོད་པར་བྱེད། རྒ་བའི་རྒ་བས་རྩ་བའི་རྒ་བ་
དེ་གཅིག་བུ་དེ་རྙིང་པར་བྱེད་པ་དང༌། གནས་པས་རང་མ་གཏོགས་པ་བརྒྱད་དེ་ལྟར་དུ་
འཛིན་པར་བྱེད། གནས་པའི་གནས་པས་རྩ་བའི་གནས་པ་གཅིག་པུ་དེ་འཛིན་པར་བྱེད་པ་
དང་། མི་རྟག་པས་རང་མ་གཏོགས་པ་བརྒྱད་འདས་པར་སྤོང་པར་བྱེད། མི་རྟག་པའི་མི་
རྟག་པས་རྩ་བའི་མི་རྟག་པ་དེ་གཅིག་པུ་སྤོང་པར་བྱེད་པའི་ཕྱིར། །འཇིག་རྟེན་ན་གྲགས་
པའི་དཔེ་ནི། ཁྱིམ་བྱ་མོ་གཅིག་ཉིད་ཀྱིས་ཕྲུག་གུ་བཞིན་ནོ། །ཁོ་ན་རེ། མ་འོངས་པ་ཐམས་
ཅད་གཅིག་ཆར་སྐྱེ་བར་ཐལ། །མ་འོངས་པའི་སྐྱེ་པས་སྐྱེད་བྱ་བསྐྱེད་པར་བྱེད་པའི་ཕྱིར།
ཞེ་ན་མ་ཁྱབ་སྟེ། རྒྱུ་དང་རྐྱེན་ཚོགས་པ་མེད་པར་ནི་སྐྱེ་བ་ཁོ་ནས་བསྐྱེད་བྱ་རྣམས་བསྐྱེད་
པར་བྱེད་པ་མ་ཡིན་པའི་ཕྱིར། །དེ་ལ་མདོ་སྡེ་པ་ན་རེ། བྱེ་བྲག་སྨྲ་བས་ཀུན་ནས་བཏགས་
པའི་སྐྱེ་སོགས་འདི་དག་མི་འཐད་དེ། མངོན་སུམ་དང་རྗེས་དཔག་གང་གིས་ཀྱང་མ་གྲུབ་
པའི་ཕྱིར། ལུང་ལས་ཀྱང་མ་བཤད་པའི་ཕྱིར། ཞེས་ཟེར། བྱེ་བྲག་སྨྲ་བ་ན་རེ། ལུང་ལས་མ་
གསུངས་པ་རྟགས་མ་གྲུབ་སྟེ། དགེ་སློང་དག་གསུམ་པོ་འདི་དག་ནི་འདུས་བྱས་ཀྱི་མཚན་
ཉིད་ཡིན་ཏེ། འདུས་བྱས་སྐྱེ་བར་ཡང་མངོན། ཞེས་སོགས་གསུངས་པའི་ཕྱིར། ཞེས་ཟེར།
མདོ་སྡེ་པ་ན་རེ། དེ་ནི་བྱིས་པ་རྣམས་འདུས་བྱས་ཀྱི་རྒྱུན་ལ་བདག་དང་བདག་གི་པར་
~164~

ཛོད་ཉི་མའི་དཀྱིལ་འཁོར།
མངོན་པར་ཞེན་པ་ཡིན་པས་མངོན་ཞེན་དེ་ཟློག་པར་བྱ་བའི་ཕྱིར་དུ་འདུས་བྱས་ཀྱི་རྒྱུན་གྱི་
དབང་དུ་བྱས་ནས་སྐྱེ་སོགས་གསུངས་ཀྱི། སྐད་ཅིག་མ་གཅིག་གི་དབང་དུ་བྱས་ནས་མ་
གསུངས་པའི་ཕྱིར། །འོ་ན་འདུས་བྱས་ཀྱི་རྒྱུན་ལ་སྐྱེ་སོགས་ཇི་ལྟར་ཡོད་ཅེ་ན་ཡོད་དེ།
རྒྱུན་གྱི་དང་པོར་སྐྱེ་བ། རྒྱུན་གྱི་རྗེས་སུ་མཐུན་པར་འཇུག་པ་གནས་པ། རྒྱུན་སྔ་ཕྱིའི་བྱེ་
བྲག་རྒ་བ། རྒྱུན་ཟློག་པ་འཇིག་པ་ཡིན་པའི་ཕྱིར། །དེ་སྐད་དུ་ཡང་སློབ་དཔོན་གྱི་རང་
འགྲེལ་ལས། རྒྱུན་གྱི་དང་པོ་སྐྱེ་བ་ཡི། ཆད་པའི་འཇིག་པ་གནས་པ་སྟེ། དེ་ཉིད་སྔ་ཕྱིའི་བྱེ་
བྲག་ནི། གནས་པ་གཞན་དུ་འགྱུར་པ་ཉིད། སྔོན་བྱེད་ལས་བྱུང་སྐྱེ་བ་སྟེ། རྒྱུན་གནས་དེ་
ཆད་འཇིག་པ་ཡི། རྒྱུན་གྱི་སྔ་ཕྱིའི་བྱེ་བྲག་ནི། གནས་པ་གཞན་དུ་འགྱུར་བར་འདོད། སྐད་
ཅིག་མ་ཡི་ཆོས་ལ་ནི། གནས་པ་མེད་ན་འཇིག་པར་འགྱུར། དེ་ཡང་འཇིག་གྱུར་དེའི་ཕྱིར།
དེ་ཕྱིར་དེར་རྟོག་དོན་མེད་དོ། །ཞེས་གསུངས་སོ། །ཞེས་པ་ནི། མཚན་ཉིད་དག་ནི་སྐྱེ་བ་
དང་། རྒ་དང་གནས་དང་མི་རྟག་ཉིད། དེ་དག་སྐྱེ་པའི་སྐྱེ་ལ་སོགས། །དེ་ཆོས་བརྒྱད་དང་
ལྷན་ཅིག་འཇུག །རྒྱུ་དང་རྐྱེན་དག་མེད་པར་ནི། སྐྱེ་བས་སྐྱེད་བྱ་བསྐྱེད་བྱེད་མིན། ཞེས་
གསུངས་པའི་དོན་ཏོ། ༈ ། བདུན་པ་ཚོགས་གསུམ་བཤད་པ་ནི། བཞག་ཏུ་ཡོད་དེ། མིང་
སྐད་ཅིག་སྔ་ཕྱི་དུ་མ་ཚོགས་པ་མིང་གི་ཚོགས། ཚིག་སྐད་ཅིག་སྔ་ཕྱི་དུ་མ་ཚོགས་པའི་
ཚོགས་པ་ཚིག་གི་ཚོགས། ཡི་གེ་སྐད་ཅིག་སྔ་ཕྱི་དུ་མ་ཚོགས་པའི་ཚོགས་པ་ཡི་གེའི་
ཚོགས་ཡིན་པའི་ཕྱིར་ཏེ། དེ་སྐད་དུའང་མིང་གི་ཚོགས་ལ་སོགས་པ་ནི། མིང་དང་ངག་དང་
ཡི་གེའི་ཚོགས། ཞེས་གསུངས་སོ། །ཚོགས་གསུམ་གང་རུང་ལ་ལྡན་མིན་འདུ་བྱེད་ཀྱིས་
ཁྱབ། མིང་ཚིག་ཡི་གེ་གསུམ་གང་རུང་ལ་བརྗོད་བྱེད་ཀྱི་སྒྲས་ཁྱབ་སྟེ། རྒྱལ་པོ་སྲས་ཀྱི་དེ་
ལྟར་ན་ཡིང་ནི་རང་གི་མཚན་ཉིད་བརྗོད་པར་བྱེད་པ་ཡིན་ལ། །ཚིག་ནི་བྱ་བ་ལ་སོགས་
པའི་འབྲེལ་པའི་ཁྱད་པར་བརྗོད་པར་བྱེད་པ་ཡིན་ནོ། །ཡི་གེ་ནི་མིང་ཚིག་གི་གཞིར་གྱུར་
པ་སྟེ་ཡིད་ཡུལ་ན་སྣང་བའི་ཀ་ལ་སོགས་པའོ། །ཞེས་གསུངས་པའི་ཕྱིར། ཁ་ཅིག་ན་རེ།
~165~

མཛོད་ཉི་མའི་དཀྱིལ་འཁོར།
ཡི་གེ་ཡིན་ན་བརྗོད་བྱའི་དོན་མི་སྟོན་པས་ཁྱབ་སྟེ། རྒྱལ་པོ་སྲས་ཀྱི་འགྲེལ་པ་དྲངས་མ་
ཐག་པའི་འཕྲོ་དེ་ཉིད་ལས དེ་རྣམ་གྲངས་གཞན་དུ་མི་འགྱུར་བས་དངོས་སུ་བརྗོད་བྱའི་
དོན་མི་སྟོན་ནོ། །དེས་ན་ཨཀྵ་ར་ནི་ཡི་གེ་སྟེ། རྣམ་གྲངས་གཞན་དུ་མི་
སོ། །ཞེས་དང༌། ཚད་མ་རྣམ་འགྲེལ་ལས་ཡི་གེ་དོན་མེད་ཅན་གྱུར་ཞིང་། ཞེས་གསུངས་
པའི་ཕྱིར། ཞེས་ཟེར། སྐྱོན་མེད་དེ།།ལུང་དེའི་དོན་ནི། ཡི་གེ་རྣམས་ཀྱི་སྐད་ཀྱིས་གདངས་
གཞན་དུ་མི་གྱུར་བས་རྣམ་གྲངས་གཞན་དུ་མི་གྱུར་ཞེས་བརྗོད་པ་ཡིན་ཏེ། ཡི་གེའི་སྐད་དོ་
ཨཀྵ་ར་ཞེས་པ་གཞན་དུ་མི་གྱུར་པ་ལ་འཇུག་པའི་ཕྱིར། ཡི་གེས་རང་གི་བརྗོད་བྱའི་དོན་
སྟོན་སྟེ། སྒྲའི་བསྟན་བཅོས་ལས། རྣམ་གྲངས་དུ་མ་མེད་པ་དང་། མིང་ཚིག་གསལ་བར་
བྱེད་པ་དང༌། དོན་རྣམས་རྗོད་པར་བྱེད་པའི་ཕྱིར། །ཡི་གེ་ཞེས་ནི་བརྗོད་པ་ཡིན་ཞེས་དང་།
མཚན་བརྗོད་ལས། ཨ་ནི་ཡིག་འབྲུ་ཀུན་གྱི་མཆོག །དོན་ཆེན་ཡི་གེ་དམ་པ་ཡིན། ཁོངས་
ནས་འབྱུང་བ་སྐྱེ་བ་མེད། ཚིག་ཏུ་བརྗོད་པ་སྤངས་པ་སྟེ། བརྗོད་པ་ཀུན་གྱི་རྒྱུ་ཡི་
མཆོག།ཚིག་ཀུན་རབ་ཏུ་གསལ་བར་བྱེད། ཞེས་གསུངས་པའི་ཕྱིར། ཁ་ཅིག་ན་རེ། ཡི་གེ་
ཆོས་ཅན། སྒྲ་མ་ཡིན་པར་ཐལ། མིག་ཤེས་ཀྱིས་གཟུང་བྱ་ཡིན་པའི་ཕྱིར། ཤེས་བྱ་ཆོས་
ཅན། །དེར་ཐལ། ཡིག་འབྲུ་ཆེན་པོ་དང་ཆུང་ངུ་དང་། ལེགས་མི་ལེགས་དང་། ཡི་གེའི་ཁ་
དོག་སྔོན་པོ་སེར་པོ་དཀར་པོ་དམར་པོ་སོགས་ཡོད་པའི་ཕྱིར། ཞེ་ན། མ་ཁྱབ་སྟེ། ཡི་གེའི་
དབྱིབས་དང་ཡི་གེའི་ཁ་དོག་རྣམས་གང་རུང་ལ་གཟུགས་ཀྱི་སྐྱེ་མཆེད་ཀྱིས་ཁྱབ། ཡི་གེ་
ལ་སྨྲའི་སྐྱེ་མཆེད་ཀྱིས་ཁྱབ་པའི་ཕྱིར། དཔེར་ན་བསྟན་བཅོས་མངོན་པ་མཛོད་སྒྲའི་སྐྱེ་
མཆེད་དང་། མཛོད་ཀྱི་གླེགས་བམ་གཟུགས་ཀྱི་སྐྱེ་མཆེད་ཡིན་པ་བཞིན་ནོ། །གཞན་ཡང་
ཡི་གེ་རྣམས་ཀྱི་བརྡའི་དབང་གིས་དོན་སྟོན་ཏེ། དཔེར་ན། ངག་ཕྱོགས་ས་དང་འོད་ཟེར་
དང་། ཕྱུགས་དང་མིག་དང་རྡོ་རྗེ་དང་། མཐོ་རིས་ཆུ་དང་དོན་དགུ་ལ། མཁས་པས་གོའི་སྒྲ་
ངེས་པཟུང་བྱ་ཞེས་གོའུ། ཞེས་པའི་སྒྲ་དོན་དགུ་ལ་འཇུག་པར་བཤད་པའི་ཕྱིར། །འོ་ན་
~166~

མཛོད་ཉི་མའི་དཀྱིལ་འཁོར།
ཚོགས་གསུམ་པོ་དེ་ཁམས་གསུམ་གང་དུ་གཏོགས། བྱུང་བ་གསུམ་གྱི་ནང་ནས་གང་
ཡིན། སེམས་ཅན་དུ་སྟོན་མི་སྟོན་གང་ཡིན། དགེ་སོགས་གསུམ་ཀྱི་ནང་ནས་གང་
ཡིན། །ཞེ་ན་བཞག་ཏུ་ཡོད་དེ། དེ་འདོད་གཟུགས་གང་རུང་དུ་གཏོགས་ཀྱི། གཟུགས་མེད་
ཁམས་ན། དེ་གསུམ་མེད་དེ། དེ་ན་གཟུགས་སྒྲ་མེད་པའི་ཕྱིར། སེམས་ཅན་དུ་སྟོན་པ
ཡིན་ཏེ། སྐྱེས་བུའི་རྒྱུད་ཀྱིས་བསྡུས་པའི་ཕྱིར། བྱུང་བ་གསུམ་གྱི་ནང་ནས་རྒྱུ་མཐུན་
ལས་བྱུང་བ་ཡིན་ཏེ། སྐལ་མཉམ་ལས་བྱུང་བའི་ཕྱིར། རྣམ་སྨིན་ལས་བྱུང་བ་མིན་ཏེ།
འདོད་དགུར་འབྱུང་བའི་ཕྱིར། རྒྱས་བྱུང་མིན་ཏེ། བེན་པོ་མ་ཡིན་པའི་ཕྱིར། དགེ་སོགས་
གསུམ་གྱི་ནང་ནས་མ་སྒྲིབས་ལུང་མ་བསྟན་ཡིན་གྱི། དགེ་བ་མིན་ཏེ། དགེ་རྩ་ཆད་པའི་
རྒྱུད་ལའང་ཡོད་པའི་ཕྱིར། ཉོན་མོངས་ཅན་མིན་ཏེ། འདོད་ཆགས་དང་བྲལ་བའི་རྒྱུད་ལ་
ཡང་ཡོད་པའི་ཕྱིར། དེ་སྐད་དུ་འང་། འདོད་དང་གཟུགས་གཏོགས་སེམས་ཅན་སྟོན། རྒྱུ་
མཐུན་ལུང་བསྟན་མིན། ཞེས་གསུངས་སོ། །གཉིས་པ་གཞུང་དོན་ནི། ལྡན་མིན་འདུ་བྱེད་
ཆོས་ཅན། བཅུ་བཞི་ཡོད་དེ། ཐོབ་པ་སོགས་བཅུ་བཞི་ཡོད་པའི་ཕྱིར། གཉིས་པ་ཞར་ལ་
རྒྱུ་རྐྱེན་འབྲས་བུ་དང་བཅས་པ་བཤད་པ་ལ། རྒྱུ་འབྲས་བཤད་པ་དང་། རྐྱེན་བཤད་པ་
གཉིས། དང་པོ་ལ། རྒྱུ་བཤད་པ། འབྲས་བུ་བཤད་པ། དེ་དག་ཐུན་མོང་པའི་ཆོས་བཤད་
པའོ། །དང་པོ་ནི། ༈།བྱེད་རྒྱུ་ལྷན་ཅིག་འབྱུང་བ་དང་། རྐང་པ་བཞིའི་སྐབས་སུ། སྤྱི་དོན་
དང་། གཞུང་དོན་གཉིས། དང་པོ་ལ། མཚན་ཉིད་དཔྱེ་བ། བསྡུ་བ་སོ་སོའི་རང་བཞིན། རྒྱུ་
དྲུག །གྲུབ་མཐའ་སྨྲ་བ་གང་གིས་འདོད་པ། དེའི་རྒྱུ་མཚན་མདོ་དང་སྦྱར་བ། རྒྱུ་དྲུག་
འགལ་མི་འགལ་གྱི་དོགས་པ་བཅད་པ་དང་བདུན། དང་པོ་ནི་ཕན་འདོགས་པར་བྱེད་པའི་
རིགས་སུ་གནས་པས་རབ་ཏུ་ཕྱེ་བ། རྒྱུའི་མཚན་ཉིད། རིགས་གནས་སྨོས་པ་ལ་དགོས་པ་
ཡོད་དེ། བྱེད་རྒྱུ་འགའ་ཞིག་བསྡུ་བར་བྱ་བའི་མཆེད་ཡིན་པའི་ཕྱིར། གཉིས་པ་ནི། རྒྱུ་ལ་
དབྱེ་ན་དྲུག་ཡོད་དེ་བྱེད་རྒྱུ་སོགས་དྲུག་ཡོད་པའི་ཕྱིར་ཏེ། བྱེད་རྒྱུ་ལྷན་ཅིག་འབྱུང་བ་
~ 167~

་ཉི་མའི་དཀྱིལ་འཁོར།
དང་། སྐལ་མཉམ་མཚུང་པར་ལྡན་པ་དང༌། ཀུན་ཏུ་འགྲོ་དང་རྣམ་སྨིན་དང་། རྒྱུ་ནི་རྣམ་པ་
དྲུག་ཏུ་འདོད། ཞེས་གསུངས་པའི་ཕྱིར། གསུམ་པ་ནི། བསྡུ་ན་གཉིས་སུ་འདུས་ཏེ། མཐུན་
མོང་བའི་རྒྱུ་དང་། མཐུན་མོང་མིན་པའི་རྒྱུ་གཉིས་སུ་འདུས་པའི་ཕྱིར། དང་བོ་ནི། བྱེད་རྒྱུ་
ལྟ་བུའོ། །གཉིས་པ་ཡང་གཉིས་སུ་འདུས་ཏེ། དུས་མཉམ་པའི་རྒྱུ་དང་དུས་མི་མཉམ་པའི་
རྒྱུ་གཉིས་སུ་འདུས་པའི་ཕྱིར། །དང་པོ་ཡང་གཉིས་སུ་འདུས་ཏེ། སྤྱིར་ལྷན་ཅིག་འབྱུང་བའི་
རྒྱུ་དང༌། བྱེ་བྲག་མཚུངས་ལྡན་གྱི་རྒྱུ་གཉིས་སུ་འདུ་བའི་ཕྱིར། དུས་ཐ་དད་པའི་རྒྱུ་ཡང་
གསུམ་དུ་འདུས་ཏེ། འདྲ་བར་བསྐྱེད་པའི་རྒྱུ། སྤྱིར་སྐལ་མཉམ་གྱི་རྒྱུ། བྱེ་བྲག་ཀུན་འགྲོའི་
རྒྱུ། མི་འདྲ་བར་བསྐྱེད་པའི་རྒྱུ། རྣམ་སྨིན་གྱི་རྒྱུ་དང་གསུམ་དུ་འདུས་པའི་ཕྱིར་རོ། །བཞི་
པ་ནི། གེགས་མི་བྱེད་ཅིང་ཕན་ཐོགས་པར་བྱེད་པའི་རིགས་སུ་གནས་པས་རབ་ཏུ་ཕྱེ་བ།
བྱེད་རྒྱུའི་མཚན་ཉིད་ཡིན། བྱེད་རྒྱུ་ཞེས་པ་དང༌། བྱེད་རྒྱུའི་རྒྱུ་ཞེས་པ་དོན་གཅིག་སྟེ།
རང་ལས་གཞན་པ་བྱེད་རྒྱུའི་རྒྱུ། ཞེས་གསུངས་པའི་ཕྱིར། དེ་ལ་དབྱེ་ན་བྱེད་རྒྱུ་བྱེད་ཕ་
དང་བཅས་པ་དང་། བྱེད་རྒྱུ་བྱེད་པས་སྟོང་པ་གཉིས། དང་པོ་འདུས་བྱས་དང་དོན་
གཅིག །གཉིས་པ་འདུས་མ་བྱས་ཀྱི་ཆོས་དང་དོན་གཅིག །འདུས་བྱས་རང་ལས་གཞན་
པའི་ཆོས་ཐམས་ཅད་འདུས་བྱས་ཀྱི་བྱེད་རྒྱུ་ཡིན་ཏེ། དེ་ཐམས་ཅད་འདུས་བྱས་སྐྱེ་བ་ལ་
གེགས་མི་བྱེད་པ་ཙམ་དུ་གནས་པའི་ཕྱིར། །དཔེར་ན་གྲོང་དཔོན་གྱིས་གནོད་པ་མ་བྱས་
པ་ལ་རྗེས་བོས་བདག་ཅག་བདེ་བར་བྱས་སོ། །ཞེས་བརྗོད་པ་ལྟ་བུའོ། །ཁོ་ན་རེ། འདུས་
བྱས་ལྟ་བུ་གཅིག་སྐྱེ་བའི་ཚེ། རང་ལས་གཞན་པའི་ཆོས་ཐམས་ཅད་འདུས་བྱས་དེ་སྐྱེ་བ་
ལ་གེགས་མི་བྱེད་པར་གནས་པ་མ་ཡིན་ཏེ། མཐོང་སྤང་གིས་མཐོང་ལམ་སྐྱེ་བ་ལ་གེགས་
བྱེད། ཉི་མའི་འོད་ཟེར་གྱིས་ཉིན་མོ་སྐར་འཛིན་ཤེས་པ་སྐྱེ་བ་ལ་གེགས་བྱེད་པའི་ཕྱིར། ཞེ་
ན་སྐྱོན་མེད་དེ། སྐྱེ་བ་ནི་རྒྱུ་ཚོགས་དེ་མ་ཐག་ཏུ་འབྱུང་བ་ཡིན་ལ། །དེ་ལ་གང་གིས་ཀྱང་
གེགས་བྱེད་མི་ནུས་པའི་ཕྱིར། དེས་ན་བྱེད་རྒྱུ་ལ་ནུས་ལྡན་གྱིས་ཁྱབ་སྟེ། དཔེར་ན་
~168~

མཛོད་ཉི་མའི་དཀྱིལ་འཁོར།
འདུས་བྱས་འདུས་མ་བྱས་ལ་དམིགས་ནས་ཡིད་ཀྱི་རྣམ་པར་ཤེས་པ་སྐྱེ། དེ་ལས་མིག་གི་
རྣམ་པར་ཤེས་པ་སོགས་སྐྱེ་བ་ཡོད་པའི་ཕྱིར། ། ཁོ་ན་རེ། སྐྱེ་བ་ལ་གེགས་བྱེད་ནུས་པའི་
གེགས་མ་བྱས་པ་བྱེད་རྒྱུ་ཡིན་མོད། སྐྱེ་བ་ལ་གེགས་བྱེད་མི་ནུས་པ་བྱེད་རྒྱུར་མི་འཐད་
དོ། །ཞེ་ན་སྐྱོན་མེད་དེ། སྐྱེ་བ་ལ་གེགས་མི་བྱེད་པར་གནས་པ་ཙམ་གྱིས་བྱེད་རྒྱུར་བཞག་
པའི་ཕྱིར། དཔེར་ན་གནོད་པ་བྱེད་མི་ནུས་པའི་རྒྱལ་པོས་གནོད་པ་མ་བྱས་པ་ལ་བདག་
རྒྱལ་པོས་བདེ་བར་བྱས་སོ། །ཞེས་ཟེར་བ་ལྟ་བུ་ཡིན་པའི་ཕྱིར། ལྷན་ཅིག་ཏུ་འབྱུང་བའི་སྒོ་
ནས་ཕན་འདོགས་བྱེད་དུ་དམིགས་པ། ལྷན་ཅིག་འབྱུང་བའི་རྒྱུའི་མཚན་ཉིད་ཡིན་ཏེ། ལྷན་
ཅིག་འབྱུང་གང་ཕན་ཚུན་འབྲས། ཞེས་གསུངས་སོ། །དཔེར་ན་ལྷན་ཅིག་ཏུ་ཚོགས་པའི་
འབྱུང་བ་བཞི་བཞིན་དང༌། སེམས་ཀྱི་རྗེས་འཇུག་ཏུ་གྱུར་པའི་སེམས་བྱུང་རྣམས་དང༌།
བསམ་གཏན་དང་ཟག་མེད་ཀྱི་སྡོམ་པ་གཉིས་སམ། སེམས་ཀྱི་སྐྱེ་སོགས་བཞི་ལྟ་བུ་དང་
སེམས་བཞིན་ཏེ། དེ་སྐད་དུའང་། འབྱུང་བཞིན་སེམས་ཀྱི་རྗེས་འཇུག་དང་། སེམས་དང་
མཚན་ཉིད་མཚན་གཞི་བཞིན། ཞེས་གསུངས་སོ། །དེ་རྣམས་ཆོས་ཅན། སེམས་ཀྱི་རྗེས་
འཇུག་ཡིན་ཏེ། སེམས་དང་སྐྱེ་འགག་གནས་གསུམ་དུས་གཅིག་པ་དང༌། སྐྱེས་བུ་བྱེ་
འབྲས་དང་བདག་འབྲས་གཅིག་པ་དང༌། །སོགས་པས་རྣམ་སྨིན་དང་རྒྱུ་མཐུན་གྱི་འབྲས་
བུ་གཅིག་པ་དང་། སེམས་དགེ་པ་ཡིན་ན། དེ་རྣམས་ཀྱང་དགེ་བ་ཡིན་པ་སོགས་གསུམ་དུ་
ཡང་ངོ་པོ་གཅིག་པའི་ཕྱིར་ཏེ། དེ་སྐད་དུ་འང་། དུས་དང་ནི། འབྲས་སོགས་དགེ་ལ་སོགས་
པས་སོ། །ཞེས་གསུངས། འོ་ན། སེམས་གང་དང་རང་གི་རྗེས་འཇུག་ཏུ་ཕན་ཚུན་ལྷན་ཅིག་
འབྱུང་བའི་རྒྱུ་འབྲས་སུ་འགྱུར་བ་ཡོད་ཅེ་ན། དཔེར་ན་སེམས་ཀྱི་ནང་ནས་འཁོར་ཉུང་བ་
བསམ་གཏན་གཉིས་པའི་སས་སྡུས་ཀྱི་ཡིད་ཀྱི་རྣམ་པར་ཤེས་པ་ལྟ་བུ་མ་བསྒྲིབས་ལུང་མ་
བསྟན་གྱི་སེམས་ཀྱིས། རང་གི་རྗེས་འཇུག་ལྔ་བཅུ་བརྒྱད་ཀྱི་ལྷན་ཅིག་བྱེད་རྐྱེན་བྱེད་པ་
ཡིན་ཏེ། རང་གི་འཁོར་དུ་གྱུར་པའི་སེམས་ཀྱི་ས་མང་བཅུ། བཅུ་པོ་དེ་དག་གི་སྐྱེ་སོགས་
~169~

མཛོད་ཉི་མའི་དཀྱིལ་འཁོར།
བཞི་བཅུ། རང་གི་རྩ་བའི་མཚན་ཉིད་བཞི། དེའི་རྗེས་མཐུན་གྱི་མཚན་ཉིད་བཞི་རྣམས་ཀྱི་
ལྷན་ཅིག་བྱེད་རྐྱེན་བྱེད་པ་ལྟ་བུ་ཡིན་པའི་ཕྱིར། ཚུར་ལ་རྗེས་མཐུན་གྱི་མཚན་ཉིད་བཞི་པོ་
དེ་མ་གཏོགས་པ་ལྔ་བཅུ་ང་བཞིའི་ལྷན་ཅིག་བྱེད་རྐྱེན་བྱེད། བཞི་པོ་དེས་མི་བྱེད་དེ། བཞི་
པོ་དེ་སེམས་ལས་སྟོབས་ཆུང་བའི་ཕྱིར། རང་གི་རིགས་འདྲ་ཕྱི་མ་ཕན་གདགས་པའི་སྒོ་
ནས་དེ་བསྐྱེད་པས་རབ་ཏུ་ཕྱེ་བ། སྐལ་མཉམ་གྱི་རྒྱུའི་མཚན་ཉིད་ཡིན་ཏེ། སྐལ་མཉམ་རྒྱུ་
ནི་འདྲ་བའོ། །ཞེས་བཤད་པའི་ཕྱིར། དཔེར་ན་དགེ་པ་སྔ་མས་རང་གི་རིགས་འདྲ་ཕྱི་མའི་
རྒྱུ་བྱེད་པ་ལྟ་བུ་སྟེ། རང་གིས་ས་པའོ། །ཞེས་གསུངས།དེ་ཡང་སྐལ་མཉམ་ཞེས་པའི་དོན་
སྐབས་འདིར་རང་དང་རིས་གཅིག་པ་དང་ས་གཅིག་པ་གཉིས་ཀའི་གཞི་མཐུན་ཡིན་པ་
གཅིག་དགོས་ཏེ། སྡུག་བསྔལ་མཐོང་སྤང་གི་སྐལ་མཉམ་གྱི་རྒྱུ་ཡིན་ན་ཀུན་འབྱུང་མཐོང་
སྤང་གི་སྐལ་མཉམ་གྱི་རྒྱུ་མ་ཡིན་དགོས། འདོད་པའི་སས་སྡུས་ཀྱི་སྡུག་བསྔལ་མཐོང་
སྤང་གི་སྐལ་མཉམ་གྱི་རྒྱུ་ཡིན་ན་གཟུགས་ཁམས་ཀྱི་སས་སྡུས་ཀྱི་སྡུག་བསྔལ་མཐོང་
སྤང་གི་སྐལ་མཉམ་གྱི་རྒྱུ་མ་ཡིན་དགོས་པའི་ཕྱིར་རོ། ། མཚུངས་ལྡན་རྣམ་པ་ལྔ་མཚུངས་
ཀྱིས་སྒོ་ནས་ཕན་ཚུན་ཕན་གདོགས་བྱེད་དུ་དམིགས་པ་མཚུངས་ལྡན་གྱི་རྒྱུའི་མཚན་ཉིད་
ཡིན། དཔེར་ན་སེམས་སེམས་བྱུང་ལྟ་བུ་སྟེ། དེ་སྐད་དུ་ཡང་མཚུངས་ལྡན་རྒྱུ་ནི་སེམས་
དག་དང་། སེམས་བྱུང་རྟེན་མཚུངས་ཅན་རྣམས་སོ། །ཞེས་གསུངས་སོ། །འོ་ན་སེམས་
སེམས་བྱུང་ལྷན་ཅིག་འབྱུང་བའི་རྒྱུ་ཡང་ཡིན། མཚུངས་ལྡན་གྱི་རྒྱུ་ཡང་ཡིན་ན། ཁྱད་
པར་ཅི་ཡོད་ཅེ་ན། ཡོད་དེ། ཕན་ཚུན་འབྲས་བུར་གྱུར་བས་ལྷན་ཅིག་འབྱུང་བའི་རྒྱུར་
བཞག། །མཚུངས་པ་ལྔས་མཚུངས་པའི་སྒོ་ནས་མཚུངས་ལྡན་གྱི་རྒྱུར་བཞག་པའི་ཕྱིར།
དཔེར་ན་མགྲོན་པོ་རྣམས་ཕན་ཚུན་སྟོབས་བསྐྱེད་ནས་འགྲོ་བ་དང༌། ཟས་ལ་སོགས་པའི་
བྱ་བ་ལ་ཕན་ཚུན་ཐུན་མོངས་དུ་ལོངས་སྤྱོད་པ་བཞིན་ནོ། །རང་དང་ས་གཅིག་པའི་ཉོན་
མོངས་ཅན་ཕྱི་མ་བསྐྱེད་པས་རབ་ཏུ་ཕྱེ་བའི་ཉོན་མོངས་ཅན་དུ་དམིགས་པ། ཀུན་འགྲོའི་
~170~

མཛོད་ཉི་མའི་དཀྱིལ་འཁོར།
རྒྱུའི་མཚན་ཉིད་ཡིན། དཔེར་ན་སྲེད་པ་སྔ་མ་སྲེད་པ་ཕྱི་མའི་ཀུན་འགྲོའི་རྒྱུ་ཡིན་པ་ལྟ་བུ་
སྟེ། དེ་སྐད་དུ་ཡང་། ཀུན་འགྲོ་ཞེས་བྱ་ཉོན་མོངས་ཅན། རྣམས་ཀྱི་རང་ས་ཀུན་འགྲོ་ལྔ།
ཞེས་གསུངས་སོ། །རང་གི་འབྲས་བུར་གྱུར་པའི་འཁོར་པའི་རྣམ་སྨིན་གྱི་རྒྱུ་བྱེད་པས་རབ་
ཏུ་ཕྱེ་བ། རྣམ་སྨིན་གྱི་རྒྱུའི་མཚན་ཉིད། །དཔེར་ན་མི་དགེ་བ་དང་དགེ་བ་ཟག་བཅས་
རྣམས་ལྟ་བུ་སྟེ། དེ་སྐད་དུ་ཡང་། རྣམ་སྨིན་རྒྱུ་ནི་མི་དགེ་དང་། དགེ་བ་ཟག་བཅས་རྣམས་
ཁོ་ན། ཞེས་གསུངས། དེ་ཡང་མི་དགེ་བ་དང་དགེ་པ་ཟག་བཅས་རྣམས་རྣམ་སྨིན་གྱི་རྒྱུ
ཡིན་པའི་ཕྱིར་ཏེ། རང་གི་ངོ་བོ་སྟོབས་དང་ལྡན་ཅིང་། སྲིད་པའི་བརླན་དང་བཅས་པའི་
ཕྱིར། དཔེར་ན་བརླན་དང་བཅས་པའི་ས་བོན་གྲུང་པོ་བཞིན། ལུང་མ་བསྟན་རྣམས་རྣམ་
སྨིན་གྱི་རྒྱུ་མིན་ཏེ། སྲིད་པའི་བརླན་དང་བཅས་པ་ཡིན་ཡང་། རང་གི་ངོ་བོ་སྟོབས་དང་མི་
ལྡན་པའི་ཕྱིར། དཔེར་ན། བརླན་དང་བཅས་པའི་ས་བོན་རུལ་པ་བཞིན། ཟག་མེད་རྣམས་
རྣམ་སྨིན་གྱིརྒྱུ་མ་ཡིན་ཏེ། རང་གི་ངོ་བོ་སྟོབས་དང་ལྡན་ཡང་། སྲེད་པའི་བརླན་དང་བྲལ་
བའི་ཕྱིར། དཔེར་ན་བརླན་དང་བྲལ་བའི་ས་བོན་གྲུང་པོ་བཞིན་ནོ། །ལྔ་པ་ནི། རྒྱུ་དྲུག་པོ་
འདི་སངས་རྒྱས་པའི་གྲུབ་མཐའ་སྨྲ་བ་བཞི་ཀས་འདོད་དམ་ཅེ་ན། ཁ་ཅིག་ན་རེ། འདོད་དེ་
རྒྱུ་དྲུག་བཤད་པ་ཡ་མདོ་སྡེ་པ་ཡན་ཆད་ཀྱིས་དགག་པ་མ་མཛད་པའི་ཕྱིར། ཞེས་ཟེར་
རོ། །རྟགས་མ་གྲུབ་སྟེ། འདིའི་རང་འགྲེལ་ལས། མདོ་སྡེ་པའི་ལུགས་འཆད་པའི་ཐད་དུ།
འོན་ཀྱང་ས་བོན་ལ་སོགས་པ་རྒྱུ་དང་འབྲས་བུའི་དངོས་པོར་གྲགས་པ་རྣམས་ལ་ཚུལ་འདི་
མི་སྣང་བས། ཇི་ལྟར་ལྷན་ཅིག་འབྱུང་བའི་ཆོས་རྣམས་རྒྱུ་དང་འབྲས་བུའི་དངོས་པོ་ཡིན་
པར་བརྗོད་པར་བྱའོ། །ཞེས་པ་ནས། དེ་ལྟར་ན་འོ་ན་ནི་རྒྱུར་བྱས་པའི་གཟུགས་མེད་ན་མི་
འབྱུང་བ་ཕན་ཚུན་དང་། འབྱུང་བ་རྣམས་དང་ཡང༌། ལྷན་ཅིག་དེར་ཐལ་བར་འགྱུར་
ལ། །སེམས་ཀྱི་མཐུན་པའི་མཚན་ཉིད་ལ་སོགས་པ་ཡང་སེམས་ལ་སོགས་པ་དང་དེར་
ཐལ་བར་འགྱུར་རོ། །ཞེས་པའི་བར་གྱིས་དགག་པ་གསུངས་པའི་ཕྱིར་དང་། རྟེན་འབྲེལ་
~171~

མཛོད་ཉི་མའི་དཀྱིལ་འཁོར
འཆད་པའི་སྐབས་སུ་ཡང་བྱེ་བྲག་སྨྲ་བས་རག་པ་དང་ཚོར་བ་ལྷན་ཅིག་འབྱུང་བའི་རྒྱུར་
བཤད་པ་ལ། ཇི་ལྟར་ན་ལྷན་ཅིག་གི་འབྱུང་བ་གཉིས་སྐྱེད་པར་བྱེད་པ་དང་བསྐྱེད་པར་བྱ་
བའི་དངོས་པོར་གྲུབ། ཅེས་བཀག་པའི་ཕྱིར་དང་། རེག་པ་དང་ཚོར་བ་དག་ཕན་ཚུན་
འབྲས་བུ་ཉིད་དུ་འདོད་པ་འདི་ནི་མདོ་ལས་མི་བཞེད་དེ། མིག་གི་འདུས་ཏེ་རེག་པ་ལ་
བརྟེན་ནས་མིག་གི་འདུས་ཏེ་རེག་པ་ལས་འབྱུང་བའི་ཚོར་བ་སྐྱེ་ཡི། མིག་གི་འདུས་ཏེ་
རེག་པ་ལས་བྱུང་བའི་ཚོར་བ་ལ་བརྟེན་ནས་མིག་གིས་འདུས་ཏེ་རེག་པ་སྐྱེ་བ་ནི་མ་ཡིན་
ནོ་ཞེས་མདོ་དྲངས་ནས་བཀག་པའི་ཕྱིར། །མདོར་ན་མདོ་སྡེ་པ་ཡན་འཆད་ཀྱིས་རྒྱུ་དྲུག་
གི་རྣམ་བཞག་མི་བཞེད་དེ། དེ་ཡན་ཆད་ཀྱི་རྒྱུ་འབྲས་དུས་མཉམ་ཁས་མི་ལེན་པའི་ཕྱིར་
ཏེ། དེ་ཡན་ཆད་ཀྱིས་རྒྱུ་རྣམས་ཐམས་ཅད་སྔར་ཡོད་ཡིན་ཅེས་གསུངས་པའི་ཚད་མ་རྣམ་
འགྲེལ་གྱི་གཞུང་སྒྲ་ཇི་བཞིན་པར་ཁས་ལེན་པའི་ཕྱིར། །དེས་ན་རྒྱུ་དྲུག་གི་རྣམ་བཞག་
རྣམས་བྱེ་བྲག་སྨྲ་བ་ཁོ་ནའི་ལུགས་སོ། །འོ་ན་མདོ་སྡེ་པ་ཡན་ཆད་ཀྱིས་རྒྱུ་གང་དང་གང་
མི་བཞེད་ཅེ་ན། བྱེད་རྒྱུ། ལྷན་ཅིག་འབྱུང་བའི་རྒྱུ་དང་། མཚུངས་ལྡན་གྱི་རྒྱུ་གསུམ་ཁས་
མི་ལེན་པ་ཡིན་གྱི།།རྒྱུ་ཕྱི་མ་གསུམ་ཁས་ལེན་ཏེ།དེ་ཡན་ཆད་ཀྱི་རིགས་འདྲ་སྔ་མ་ལས་
རིགས་འདྲ་ཕྱི་མ་སྐྱེ་བ་དང་ཕྲ་རྒྱས་ཀུན་འགྲོ་དང་། འཁོར་བ་རྣམ་སྨིན་གྱི་ཕུང་པོ་རྣམས་
ཁས་ལེན་པའི་ཕྱིར། །དྲུག་པ་ནི། བྱེ་ཕྲག་སྨྲ་བ་ན་རེ། རྒྱུ་དྲུག་འདོད་དགོས་ཏེ། རྒྱུ་དྲུག་གི་
རྣམ་བཞག་མདོ་ལས་གསུངས་པའི་ཕྱིར་ཏེ། མདོ་ལས། མིག་དང་གཟུགས་རྣམས་ལ་
བརྟེན་ནས་མིག་གི་རྣམ་པར་ཤེས་པ་སྐྱེའོ། །ཞེས་བྱ་བ་ནི་རྒྱུའི་རྒྱུ་ཡིན་ཏེ། འདི་སྐྱེ་བ་ལ་
གེགས་མི་བྱེད་པའི་ངོ་བོར་རྣམ་པར་བཞག་གོ།ཞེས་པས་བྱེད་རྒྱུ་བསྟན། མདོ་ལས།ཡང་
དག་པའི་ལྟ་བའི་རྗེས་སུ་འབྲངས་པ་ཡིན་ཏེ། ལྷན་ཅིག་སྐྱེས་པའི་ཚོར་བ་དངའདུ་ཤེས་དང་
སེམས་དཔའ་ཞེས་བྱ་བ་ནི་ལྷན་ཅིག་འབྱུང་བའི་རྒྱུ་ཡིན་ཏེ། ཞེས་པས་ལྷན་ཅིག་འབྱུང་བའི་
རྒྱུ་བསྟན། །མདོ་ལས། འདི་ལ་དགེ་བའི་རྩ་བ་ཀུན་ཏུ་མ་ཆད་པ་གང་ལས། འདིའི་དགེ་བའི་
~172~

མཛོད་ཉི་མའི་དཀྱིལ་འཁོར།
རྩ་བ་གཞན་སྐྱེ་བར་འགྱུར་བ། ཞེས་འབྱུང་བ་ནི་སྐལ་པ་མཉམ་པའི་རྒྱུ་ཡིན་ཏེ། ཞེས་པས་
སྐལ་མཉམ་གྱི་རྒྱུ་བསྟན། མདོ་ལས། རྟོགས་ནས་ཤེས་པ་དང་མཚུངས་པར་ལྡན་པ་ནི་
མཐོང་བའི་གཞི་ཅན་གྱི་དང་པའོ། །གང་རྣམ་པར་ཤེས་པ་དེ་ནི་རབ་ཏུ་ཤེས་སོ། ཞེས་བྱ་བ་
ནི་མཚུངས་པར་ལྡན་པའི་རྒྱུ་ཡིན་ཏེ། ཞེས་པས་མཚུངས་ལྡན་གྱི་རྒྱུ་བསྟན། མདོ་ལས།
འདིའི་ལྟ་བ་འདི་ལྟ་སྟེ་ལོག་པར་ལྟ་བ་ནི་སྡིག་པ་ཅན་ཡིན་ནོ་ཞེས་བྱ་ནི་ཀུན་འགྲོའི་རྒྱུ་ཡིན་
པའི་ཕྱིར་ཏེ། ཞེས་པས་ཀུན་འགྲོའི་རྒྱུ་བསྟན། མདོ་ལས། ཆེད་དུ་བྱ་བའི་ལས་བྱས་ཤིང་
བསགས་པའི་རྣམ་པར་སྨིན་པ་ཞེས་བྱུང་བ་ནི་རྣམ་པར་སྨིན་པའི་རྒྱུ་ཡིན་ཏེ། ཞེས་
གསུངས་པས་རྣམ་སྨིན་གྱི་རྒྱུ་བསྟན་པའི་ཕྱིར། ཞེས་འཆད་དོ། །ཁོ་ན་རེ། རྒྱུ་དྲུག་ཚང་
བར་སྟོན་པའི་མདོ་ནི་ནུབ་ལ། ཞེས་པ་དང་འགལ་ལོ། །ཞེས་ན་མི་འགལ་ཏེ། དེས་རྒྱུ་དྲུག་
མཐུན་མོངས་དུ་སྟོན་པའི་མདོ་མེད་པར་བསྟན་གྱིས། སོ་སོར་སྟོན་པའི་མདོ་མེད་པར་མ་
བསྟན་པའི་ཕྱིར། བདུན་པ་ནི། ཁ་ཅིག་ན་རེ། ལྷན་ཅིག་འབྱུང་བའི་རྒྱུ་དང་། མཚུངས་ལྡན་
གྱི་རྒྱུ་གཉིས། བྱེད་རྒྱུ་མ་གཏོགས་པའི་རྒྱུ་གཞན་གསུམ་དང་འགལ། རྣམ་སྨིན་གྱི་རྒྱུ་ཡང་
སྐལ་མཉམ་དང་ཀུན་འགྲོའི་རྒྱུ་དང་འགལ། རྒྱུ་ཕྱི་མ་ལྔ་གང་རུང་ལ་བྱེད་རྒྱུ་ཡིན་པས་
ཁྱབ། ལྷན་མཚུངས་གཉིས་ཡིན་ཁྱབ་སྙམ། སྐལ་མཉམ་རྒྱུ་དང་ཀུན་འགྲོའི་རྒྱུ་མི་འགལ་ཏེ།
དེ་གཉིས་ཀྱི་གཞི་མཐུན་ཡོད་པའི་ཕྱིར། ཞེས་ཟེར། རྒྱུ་དྲུག་ཅར་ཡིན་པ་མི་སྲིད་པ་ཐལ།
དམ་བཅའ་དང་པོ་གཉིས་རིགས་པའི་ཕྱིར། འདོད་མི་ནུས་ཏེ། འདོད་པའི་སྡུག་བསྔལ་
མཐོང་སྤངས་ཀྱི་ལོག་ལྟ་ད་ལྟར་བ་དེ། དེ་དྲུག་ཀ་ཡིན་པའི་ཕྱིར་ཏེ། དེ་དང་པོ་ཡིན་པ་གང་
ཞིག་ཕྱི་མ་ལྔ་སྒྲུབ་པས་འགྲུབ། དེ་ལྷན་ཅིག་འབྱུང་བའི་རྒྱུར་ཐལ། དེ་དང་མཚུངས་ལྡན་
ལྔས་མཚུངས་པར་ལྡན་པའི་རྣམ་པར་ཤེས་པ་ཡོད་པའི་ཕྱིར། ཁྱབ་སྟེ། སེམས་ཀྱི་རྗེས་
འཇུག་དང་སེམས་བཞིན་ཅེས་བའི་དོན་གྲུབ་པའི་ཕྱིར། དེ་མཚུངས་ལྡན་གྱི་རྒྱུར་ཐལ།།དེ་
དང་རྟེན་མཚུངས་པའི་སེམས་སེམས་བྱུང་ཡོད་པའི་ཕྱིར། ཁྱབ་སྟེ། མཚུངས་ལྡན་རྒྱུ་ནི་
~173~

མཛོད་ཉི་མའི་དཀྱིལ་འཁོར།
ཕྱིར། རྟགས་ཁས། འདོད་ན། ཁྱོད་དངོས་པོ་མ་ཡིན་པར་ཐལ། འདུས་མ་བྱས་དང་། རྟག་
པ་སོགས་ཁྱོད་ཡིན་པའི་ཕྱིར། ཞེ་ན་མ་ཁྱབ་སྟེ། བརྗོད་བྱེད་ཀྱི་སྒྲ་ཅིག་པ་ཆོས་ཅན། དེར་
ཐལ་དེའི་ཕྱིར་དང་། འདི་པའི་ལུགས་ལ་འདུས་མ་བྱས་ཀྱི་ནམ་མཁའ་རྟག་དངོས་ཡིན་པའི་
ཕྱིར་རོ། །༈ །གཉིས་པ་འབྲས་བུ་བཤད་པ་ནི། འདུས་བྱས་བྲལ་བཅས་འབྲས་བུ་ཡིན།རྐང་
པ་གཉིས་ཀྱི་སྐབས་སུ། སྤྱི་དོན་དང་གཞུང་དོན་གཉིས། དང་པོ་ལ་འབྲས་བུའི་མཚན་ཉིད།
དབྱེ་བ། སོ་སོའི་རང་བཞིན། འབྲས་བུ་གང་རྒྱུ་གང་གི་འབྲས་བུ་ཡིན་པ། དེ་དག་ལ་
དོགས་པ་དཔྱད་པ་དང་ལྔ། དང་པོ་ནི། ཕན་འདོགས་པར་བྱ་བའི་རིགས་སུ་གནས་པས་
རབ་ཏུ་ཕྱེ་བའི་འདུས་བྱས་སུ་དམིགས་པའོ། །དེ་ལ་དབྱེ་ན་ལྔ་ཡོད་དེ། རྣམ་སྨིན་གྱི་འབྲས་
བུ། རྒྱུ་མཐུན་གྱི་འབྲས་བུ། བྲལ་བའི་འབྲས་བུ། སྐྱེས་བུ་བྱེད་པའི་འབྲས་བུ། བདག་
འབྲས་རྣམས་སུ་ཡོད་པའི་ཕྱིར། གསུམ་པ་ནི། རྣམ་སྨིན་ཡིན་ན་ཁྱད་ཆོས་གསུམ་ལྡན་
ཡིན་དགོས་ཏེ། ངོ་བོ་མ་སྒྲིབས་ལུང་མ་བསྟན་ཡིན། རྒྱུད་ཀྱི་བསྡུས་པ་ཡིན་པ། རང་གི་
རྣམ་སྨིན་གྱི་རྒྱུའི་ཕྱིས་བྱུང་བ་ཡིན་དགོས་པའི་ཕྱིར་ཏེ། རྣམ་སྨིན་ལུང་དུ་མ་བསྟན་ཆོས།
སེམས་ཅན་བརྗོད་ལུང་བསྟན་ཕྱིས་བྱུང༌། ཞེས་གསུངས་སོ། །རྣམ་སྨིན་ཡིན་ན་དགེ་བ་
མིན་དགོས་ཏེ། འདི་དགེ་རྩ་ཆད་པའི་གང་ཟག་གི་རྒྱུད་ལ་ཡང་ཡོད་པའི་ཕྱིར། རྣམ་སྨིན་
ཡིན་ན་མི་དགེ་བ་དང་ཉོན་མོངས་ཅན་མ་ཡིན་དགོས་པའི་ཕྱིར་ཏེ། དགྲ་བཅོམ་པའི་རྒྱུད་
ཀྱིས་བསྡུས་པའི་རྣམ་སྨིན་ཡོད་པའི་ཕྱིར། རྣམ་སྨིན་ཡིན་ན་སེམས་ཅན་དུ་བརྗོད་པ་རྒྱུད་
ཀྱིས་བསྡུས་པས་ཁྱབ་སྟེ། རྒྱུད་ཀྱིས་མ་བསྡུས་པ་ནི་ཐུན་མོངས་བ་ཡིན་ལ། །རྣམ་སྨིན་
ཡིན་ན་ཐུན་མོངས་མིན་པ་ཡིན་པས་ཁྱབ་པའི་ཕྱིར་ཏེ། དེ་ལྟ་མིན་ན་ལས་མ་བྱས་པ་དང་
ཕྲད་པ་སོགས་ལས་འབྲས་འཆོལ་བར་ཐལ་བའི་སྐྱོན་ཡོད་པའི་ཕྱིར། དེས་ན་སྙིང་པོ་དྲིལ་
ན། རང་གི་རྒྱུར་གྱུར་པའི་མི་དགེ་བ་དང་དགེ་བ་ཟག་བཅས་གང་རུང་གི་ཕྱིས་བྱུང་ཞིང་
རང་རྒྱུད་ལྡན་གྱི་གང་ཟག་གི་རྒྱུད་ཀྱིས་བསྡུས་པའི་མ་སྒྲིབ་ལུང་མ་བསྟན་གྱི་ཆོས་སུ་
~175~

མཛོད་ཉི་མའི་དཀྱིལ་འཁོར།
དམིགས་པ། རྣམ་སྨིན་གྱི་འབྲས་བུའི་མཚན་ཉིད་རང་གི་རྒྱུར་གྱུར་པའི་སྐལ་མཉམ་གྱི་རྒྱུ་
དང་ཀུན་འགྲོའི་རྒྱུ་གང་རུང་ལས་བྱུང་བ་ཡིན་པ་དེ་རྒྱུ་མཐུན་གྱི་འབྲས་བུའི་མཚན་ཉིད་
ཡིན་ཏེ། རྒྱུ་མཐུན་རྒྱུ་དང་འདྲ་བའོ། །ཞེས་གསུངས། དེ་ཡང་སྐལ་མཉམ་གྱི་རྒྱུ་ནི་རང་གི་
འབྲས་བུ་དང་རྣམ་པ་འདྲ། ཀུན་འགྲོའི་རྒྱུ་ནི། རང་གི་འབྲས་བུ་དང་ས་གཅིག་ཅིང་ཉོན་
མོངས་ཅན་དུ་འདྲ་བ་ཡིན་ནོ། །བདེན་བཞི་ལ་སོ་སོར་བརྟོགས་པའི་ཤེས་རབ་ལ་བརྟེན་
ནས་ཐོབ་པའི་བྲལ་བར་དམིགས་པ། བྲལ་འབྲས་ཀྱི་མཚན་ཉིད་ཡིན་ཏེ་བྲལ་བ་བློ་ཡིས་
ཟད་པའོ། །ཞེས་གསུངས་སོ། །རང་གི་རྒྱུ་གང་གི་སྟོབས་ཀྱིས་སྐྱེ་བ་འམ་ཐོབ་པ་གང་རུང་
གི་འབྲས་བུར་དམིགས་པ། སྐྱེ་བུའི་བྱེད་འབྲས་ཀྱི་མཚན་ཉིད། དབྱེ་ན་བསྐྱེད་པའི་སྐྱེས་
བུའི་བྱེད་འབྲས་དང༌། ཐོབ་པའི་སྐྱེས་བུའི་བྱེད་འབྲས་གཉིས་ཡོད་དེ། དེ་སྐད་དུ་ཡང་།
གང་གི་སྟོབས་ཀྱིས་གང་སྐྱེ་པའི། །འབྲས་དེ་སྐྱེས་བུའི་བྱེད་ལས་སྐྱེས། ཞེས་གསུངས་།
རང་གི་རྒྱུའི་སྔ་རོལ་དུ་མ་བྱུང་བའི་འདུས་བྱས་སུ་དམིགས་པ། །བདག་འབྲས་ཀྱི་མཚན་
ཉིད་ཡིན། སྔོན་བྱུང་མ་ཡིན་འདུས་བྱས་ནི། འདུས་བྱས་ཁོ་ནའི་བདག་པོའི་འབྲས། ཞེས་
གསུངས་སོ། །བཞི་པ་ནི། རྣམ་སྨིན་གྱི་འབྲས་བུ་ནི་རྒྱུ་ཐ་མའི་འབྲས་བུ་ཡིན། བདག་
འབྲས་ནི་རྒྱུ་དང་པོའི་འབྲས་བུ་ཡིན། རྒྱུ་མཐུན་གྱི་འབྲས་བུ་ནི། སྐལ་མཉམ་གྱི་རྒྱུ་དང་
ཀུན་འགྲོའི་རྒྱུ་གཉིས་ཀྱི་འབྲས་བུ་ཡིན། སྐྱེས་བུ་བྱེད་འབྲས་ནི། ལྷན་མཚུངས་ཀྱི་རྒྱུ་
གཉིས་ཀྱི་འབྲས་བུ་ཡིན་ཏེ། དེ་སྐད་དུ་ཡང་། རྣམ་སྨིན་འབྲས་བུ་ཐ་མའི་ཡིན། བདག་པོའི་
འབྲས་བུ་དང་པོའི་ཡིན། རྒྱུ་མཐུན་སྐལ་མཉམ་ཀུན་འགྲོ་བའི། སྐྱེས་བུ་པ་ནི་གཉིས་ཀྱི་
ཡིན། ཞེས་གསུངས་སོ། །བྲལ་འབྲས་ནི་རྒྱུ་གང་གི་འང་འབྲས་བུ་མིན་ཏེ། འདུས་མ་བྱས་
ཡིན་པའི་ཕྱིར། ལྔ་པ་ནི། འབྲས་བུ་ལྔ་པོ་འགལ་ལམ་མི་འགལ་གང་དང་གང་གི་གཞི་
མཐུན་ཡོད་ཅེ་ན། སྐྱེ་བུའི་བྱེད་འབྲས་དང་བདག་འབྲས་མི་འགལ་ཏེ། །འདུས་བྱས་ཡིན་ན་
དེ་གཉིས་ཀ་ཡིན་པའི་ཁྱབ་པའི་ཕྱིར། རྣམ་སྨིན་གྱི་འབྲས་བུ་རྒྱུ་མཐུན་གྱི་འབྲས་བུ། སྐྱེད་
~176~

མཛོད་ཉི་མའི་དཀྱིལ་འཁོར།
བདག་གཉིས་ཏེ་བཞི་མི་འགལ་ཏེ། རྣམ་སྨིན་གྱི་འབྲས་བུ་ཡིན་ན་དེ་བཞི་ཀ་ཡིན་པས་ཁྱབ་
པའི་ཕྱིར། བྲལ་འབྲས་ནི་འབྲས་བུ་བཞི་ཀ་དང་འགལ་ཏེ། བྲལ་འབྲས་ཡིན་ན་འབྲས་བུ་
བཞི་པོ་གང་རུང་མིན་དགོས་པའི་ཕྱིར།།ཁ་ཅིག་ན་རེ། བྲལ་འབྲས་ཡིན་ན་སྐྱེས་བུའི་བྱེད་
འབྲས་ཡིན་དགོས་ཏེ། བྲལ་འབྲས་ཡིན་ནཐོབ་པའི་སྐྱེས་བུའི་བྱེད་འབྲས་ཡིན་དགོས་པའི་
ཕྱིར་ཏེ། བྲལ་འབྲས་ཡིན་ན་རང་ཐོབ་བྱེད་ཀྱི་ལམ་བདེན་ལ་བརྟེན་ནས་ཐོབ་པས་ཁྱབ་པའི་
ཕྱིར་ཞེ་ན། འདིར་མ་ཁྱབ་སྟེ། ལམ་བདེན་ལ་བརྟེན་ནས་ཐོབ་ན་ལམ་བདེན་གྱི་འབྲས་བུ་
ཡིན་པས་མ་ཁྱབ་པའི་ཕྱིར། །དེ་ལྟ་མིན་ན་འགའ་ཞིག་ལ་ནང་འགལ་ཡོད་དེ། སྐྱེས་བུའི་
བྱེད་འབྲས་ཆོས་ཅན། ཁྱོད་འདུས་བྱས་མིན་པར་ཐལ། ཁྱོད་དང་འདུས་མ་བྱས་ཀྱི་གཞི་
མཐུན་ཡོད་པའི་ཕྱིར། འཁོར་གསུམ། ཁ་ཅིག་ན་རེ། སྐྱེས་བུའི་བྱེད་འབྲས་དང་རྣམ་སྨིན་
གྱི་འབྲས་བུ་འགལ་ཏེ། སྐྱེ་བུའི་བྱེད་འབྲས་ནི་དེ་མ་ཐག་གམ། ལྷན་ཅིག་ཏུ་འབྱུང་ལ་རྣམ་
སྨིན་གྱི་འབྲས་བུ་ཡུན་དུ་མས་ཆོད་ཀྱང་འབྱུང་བའི་ཕྱིར། ཞེས་དང་། ཁ་ཅིག །དམ་བཅའ་
དེའི་རྒྱུ་མཚན་དུ། ཆོས་དེའི་སྐྱེ་བུའི་བྱེད་འབྲས་ཡིན་ན། ཆོས་དེ་དང་བར་མ་ཆོད་པས་
ཁྱབ། ཆོས་དེའི་རྣམ་སྨིན་གྱི་འབྲས་བུ་ཡིན་ན། ཆོས་དེ་དང་བར་ཆོད་པས་ཁྱབ་པའི་ཕྱིར།
ཞེ་ན། རྟགས་རྣམས་མ་གྲུབ་སྟེ། ཞིང་པ་རྣམས་ཀྱིས་དཔྱིད་སོ་ནམ་བྱས་པས་འབྲས་བུ་
སྟོན་འབྱུང་བ་ལྟ་བུ་སྐྱེས་བུའི་བྱེད་འབྲས་ཡིན་པའི་ཕྱིར་དང་། མཐོང་ཆོས་ལ་མྱོང་གྱུར་གྱི་
རྣམ་སྨིན་གྱི་འབྲས་བུ་ཡོད་པའི་ཕྱིར། ཁ་ཅིག་ན་རེ། འདུས་བྱས་རྣམས་དང་སོ་སོར་
བརྟགས་འགོག་བྲལ་བ་དང་བཅས་པ་འབྲས་བུ་ཡིན་ཏེ། བསྟན་བཅོས་ལས་འབྲས་བུའི་
ཆོས་རྣམས་གང་ཞེ་ན། འདུས་བྱས་ཀྱི་ཆོས་ཐམས་ཅད་དང་སོ་སོར་བརྟགས་པའི་འགོག་
པའོ། །ཞེས་གསུངས་པའི་ཕྱིར། །སོ་སོར་བརྟགས་འགོག་ལ་རྒྱུ་ཡོད་དེ། དེ་འབྲས་བུ་ཡིན་
པའི་ཕྱིར། འདུས་མ་བྱས་ལ་འབྲས་བུ་ཡོད་དེ། དེ་རྒྱུ་ཡིན་པའི་ཕྱིར་ཏེ། བྱེད་རྒྱུ་ཡིན་པའི་
ཕྱིར། ཞེས་ཟེར། མི་འཐད་དེ། འདུས་མ་བྱས་ཡིན་ན། ཁོའི་རྒྱུ་དྲུག་དང་འབྲས་བུ་བཞི་མེད་
~177~

མཛོད་ཉི་མའི་དཀྱིལ་འཁོར།
པས་ཁྱབ་པའི་ཕྱིར་ཏེ། འདུས་བྱས་བྲལ་བཅས་འབྲས་བུ་ཡིན། འདུས་མ་བྱས་ལ་དེ་དག་
མེད། །ཞེས་གསུངས་པའི་ཕྱིར་དང་། དེའི་དོན་ཡང་འདུས་མ་བྱས། བྱེད་རྒྱུ་ཡིན་ཡང་།
འདུས་མ་བྱས་ལ་བྱེད་རྒྱུ་མེད་དེ། འདུས་མ་བྱས་ཡིན་ན། ཁོ་སྐྱེ་བ་མི་སྲིད་པས་ཁྱབ་པའི་
ཕྱིར། འདུས་མ་བྱས་ལ་བྲལ་འབྲས་ཡོད་ཀྱང་། འདུས་མ་བྱས་ཀྱི་བྲལ་འབྲས་མི་སྲིད་དེ།
འདུས་མ་བྱས་ཡིན་ན་ཐར་ལམ་མ་ཡིན་དགོས་པའི་ཕྱིར། བྲལ་འབྲས་ཡིན་ན་སྐྱེས་བུའི་
བྱེད་འབྲས་མ་ཡིན་དགོས་ཏེ། འགྲེལ་པ་དོན་གསལ་ལས། བཅོས་མ་མིན་པའི་དོན་གྱི་
འཇིག་རྟེན་ལས་འདས་པའི་ལམ་གྱིས་ཐོབ་ཀྱི། བྱས་པ་ནི་མ་ཡིན་པས་ཞེས་སོགས་
གསུངས་པ་དང་གནད་གཅིག་པའི་ཕྱིར་རོ། །གཉིས་པ་གཞུང་དོན་ནི། རྒྱུ་འབྲས་ཕན་ཚུན་
ལྟོས་པས་རྒྱུ་དྲུག་ཡོད་ན། འབྲས་བུ་དུ་ཡོད་ཅེ་ན། ལྔ་ཡོད་ལ་འོ་ན་རྒྱུ་འབྲས་དེ་དག་
འདུས་བྱས་དང་འདུས་མ་བྱས་གཉིས་ཀ་ལ་ཡོད་དམ་ཅེ་ན། དེའི་ལན་སྟོན་པ་ལ། གཞུང་
འདི་གསུངས་སོ། །ངག་དོན་འདུས་བྱས་ལ་རྒྱུ་དྲུག་དང་འབྲས་བུ་ལྔ་ཡོད་ཀྱིས། འདུས་མ་
བྱས་ལ་རྒྱུ་དྲུག་དང་འབྲས་བུ་ལྔ་པོ་དེ་དག་མེད་དེ། འདུས་མ་བྱས་ཀྱིས་སྐྱེས་པ་དང་།
འདུས་མ་བྱས་ལས་སྐྱེ་བ་མི་སྲིད་པའི་ཕྱིར། གསུམ་པ་དེ་དག་མཐུན་མོང་ཕའི་ཆོས་ལ་
གཉིས་ཡོད་དེ། འབྲས་བུ་འཛིན་འབྱིན་གྱི་དུས་དང་། འབྲས་བུ་གང་རྒྱུ་དུས་བསྐྱེད་པ་
གཉིས་ཡོད་པའི་ཕྱིར་རོ། ། ༈ །གཉིས་པ་རྐྱེན་བཤད་པ་ལ་བསྟན་བཤད་གཉིས། དང་པོ་ནི།
རྐྱེན་ནི་བཞི་པོ་དག་ཏུ་གསུངས་ཞེས་སོགས་ཀྱི་སྐབས་སུ། སྤྱི་དོན་དང་གཞུང་དོན་གཉིས་
དང་པོ་ལ། །རྒྱུ་དང་རྐྱེན་ནི་དོན་གཅིག །འདི་ལ་དབྱེ་བ། སོ་སོའི་རང་བཞིན། རྐྱེན་གང་
དུས་གང་ལ་བྱ་བ་བྱེད་པ། དངོས་པོ་གང་རྐྱེན་དུ་བྱེད་པ། དེ་མ་ཐགས་རྐྱེན་བྱེ་བྲག་ཏུ་
བཤད་པ་དང་ལྔ། དང་པོ་ནི། རྐྱེན་ལ་རྣམ་པ་བཞི་ཡོད་དེ། རྒྱུའི་རྐྱེན། དེ་མ་ཐག་རྐྱེན།
དམིགས་རྐྱེན། བདག་རྐྱེན་རྣམས་སུ་ཡོད་པའི་ཕྱིར། གཉིས་པ་ནི། རང་གི་འབྲས་བུ་
བསྐྱེད་པར་བྱེད་པས་རབ་ཏུ་ཕྱེ་བ། རྒྱུའི་རྐྱེན་གྱི་མཚན་ཉིད། དཔེར་ན། བྱེད་རྒྱུ་མ་
~178~

མཛོད་ཉི་མའི་དཀྱིལ་འཁོར།
གཏོགས་པའི་རྒྱུ་ལྔ་པོ་ལྟ་བུ་སྟེ། རྒྱུ་ཞེས་བྱ་བ་རྒྱུ་ལྔ་ཡིན། ཞེས་གསུངས། རང་གི་འབྲས་
བུར་གྱུར་པའི་ཤེས་པའི་ཉེར་ལེན་དུ་དམིགས་པས་རབ་ཏུ་ཕྱེ་བའི་རིག་པ། དེ་མ་ཐགས་
རྐྱེན་གྱི་མཚན་ཉིད་ཡིན། དཔེར་ན། དགྲ་བཅོམ་ཐ་མའི་ཤེས་པ་མ་ཡིན་པའི་སེམས་
སེམས་བྱུང་རྣམས་ལྟ་བུ་སྟེ། སེམས་དང་སེམས་བྱུང་སྐྱེས་པ་རྣམས། ཐ་མ་མིན་མཚུངས་
དེ་མ་ཐག །ཞེས་གསུངས་པའི་ཕྱིར། རང་ལ་དམིགས་པའི་རྣམ་པར་ཤེས་པ་བསྐྱེད་པའི་
རིགས་སུ་གནས་པའི་རབ་ཏུ་ཕྱེ་བ། དམིགས་རྐྱེན་གྱིས་མཚན་ཉིད་ཡིན། དཔེར་ན་འདུས་
བྱས་ཀྱི་ཆོས་ཐམས་ཅད་ལྟ་བུ་སྟེ། དམིགས་པ་ཆོས་རྣམས་ཐམས་ཅད་དོ། །ཞེས་
རང་འབྲས་རང་དབང་སྟེ་མཐུན་མོང་མིན་པར་བསྐྱེད་པའི་རིགས་སུ་གནས་
གསུངས།
པའི་རབ་ཏུ་ཕྱེ་བ། བདག་རྐྱེན་གྱི་མཚན་ཉིད་ཡིན། དཔེར་ན། བྱེད་རྒྱུ་ལྟ་བུ་སྟེ། བྱེད་རྒྱུ་
ཞེས་བྱ་བདག་པོར་བཤད། ཅེས་གསུངས་སོ། །འོ་ན་རྐྱེན་བཞི་པོ་འགལ་ལམ་མི་འགལ་ཅེ་
ན། མི་འགལ་ཏེ། མཚུངས་པ་དེ་མ་ཐག་རྐྱེན་ཡིན་ན་རྐྱེན་བཞི་ཀ་ཡིན་དགོས་པའི་ཕྱིར།
གཞི་གཅིག་ཉིད་ལ་ལྟོས་པའི་རྐྱེན་བཞི་ཡང་མི་འགལ་ཏེ། ཆོས་ཐམས་ཅད་བདག་མེད་དུ་
རྟོགས་པའི་ཀུན་རྫོབ་ཤེས་པ་དེ། རང་གི་རིགས་འདྲར་གྱུར་པའི་ཀུན་རྫོབ་ཤེས་པ་སྐད་ཅིག་
གཉིས་པའི་རྐྱེན་བཞི་ཀ་ཡིན་པའི་ཕྱིར། དགྲ་བཅོམ་ཐ་མའི་ཤེས་པ་ཡིན་ན་དེ་མ་ཐག་རྐྱེན་
མ་ཡིན་དགོས་ཏེ། ཐེག་དམན་གྱི་ལྷག་མེད་ཀྱི་གནས་སྐབས་སུ་འདུས་བྱས་ཀྱི་འཇུག་པ་
རྒྱུན་ཆད་པའི་ཕྱིར་རོ། །ཆོས་ཐམས་ཅད་ཆོས་ཅན། དམིགས་རྐྱེན་ཡིན་ཏེ། རང་ལ་
དམིགས་ནས་ཉོན་མོངས་པས་འཆིང་བས་ཡུལ་དང་། བློས་སྤྱོད་པས་སྤྱོད་ཡུལ་དང༌།
བདག་འཛིན་བསྐྱེད་པའི་གཞི་ཡིན་པས་དམིགས་པ་ཡིན་པའི་ཕྱིར་ཏེ། དེ་སྐད་དུ་སའི་
བསྟོད་འགྲེལ་ལས། སྤྱོད་ཡུལ་དང་ཡུལ་དང་དམིགས་པ་ཞེས་བྱ་བ་རྣམས་ཀྱི་དོན་གྱི་བྱེ་
བྲག་འདི་དག་ནི་གང་གི་བྱ་བ་ལ་གནོད་པ་མེད་པ་དེ་དག་ནི་དེའི་སྤྱོད་ཡུལ་ལོ། །ཡང་དག་
པའི་བློ་གང་ལ་སྤྱོད་པ་ལ་བྱའོ། །ཉོན་མོངས་པ་སྣ་ཚོགས་ཀྱིས་འཆིང་བར་བྱེད་པའི་དོན་
~179~

མཛོད་ཉི་མའི་དཀྱིལ་འཁོར།
གྱིས་ཡུལ་ཞེས་བྱ་སྟེ་སྣ་ཚོགས་ཀྱིས་འཆིང་བར་བྱེད་པའི་ཕྱིར་རོ། །ཡང་ན་བྱ་བ་ལ་གནོད་
པ་མེད་པ་སྟེ་སྔ་མ་བཞིན་ནོ། །བདག་ཏུ་སྣང་བས་འཛིན་པའི་དོན་གྱིས་དམིགས་པའི་དོན་
ཏོ། །ཞེས་གསུངས་སོ། །གསུམ་པ་ནི། རྐྱེན་བཞི་པོ་དེས་འབྲས་བུ་དུས་གསུམ་པ་གང་ལ་
བྱ་བ་བྱེད་ཅེ་ན། རྐྱེན་བཞིའི་ནང་ནས། ལྷན་མཚུངས་ཀྱི་རྒྱུ་གཉིས་པོ་དེས། འབྲས་བུ་
འགགས་པ་ད་ལྟར་བ་ལ་བྱ་བ་བྱེད་དེ། །རྒྱུ་འབྲས་དུས་མཉམ་ཡིན་པའི་ཕྱིར། སྐལ་མཉམ་
ཀུན་འགྲོ། རྣམ་སྨིན་གྱི་རྒྱུ་གསུམ་པོས་ནི་འབྲས་བུ་སྐྱེ་བ་མ་འོངས་པ་ལ་བྱ་བ་བྱེད་དེ། སྔ་
མ་གཉིས་པོ་དེས་རང་གི་རྗེས་ཐོགས་དེ་མ་ཐག་ཏུ་རང་གི་འབྲས་བུ་བསྐྱེད། ཕྱི་མས་ཡུན་
རིང་པོ་ནས་ཀྱང་རང་གི་འབྲས་བུ་སྐྱེད་པར་བྱེད་པའི་ཕྱིར། རྒྱུ་རྐྱེན་ལས་གཞན་དམིགས་
རྐྱེན་དང་དེ་མ་ཐག་རྐྱེན་དག་གིས་ནི། སྔར་བཤད་པ་དེ་ལས་བཟློག་པ་འབྲས་བུ་འགགས་
བཞིན་པ་དང་། མ་འོངས་པ་ལ་བྱ་བ་བྱེད་དེ། དེ་སྐད་དུ། རྒྱུ་གཉིས་པོ་དག་འགགས་པ་ལ།
བྱ་བ་བྱེད་དོ་གསུམ་པོ་ནི། སྐྱེལ་འོ་དེ་ལས་གཞན་པ་ཡིན། རྐྱེན་དག་དེ་ལས་བཟློག་པ་
ཡིན། ཞེས་གསུངས་སོ། །སྐབས་འདིར་འབྲས་བུ་སྐྱེ་ཚུལ་ཚིག་ཟིན་ལ་མི་སྟོན་བའི་རྒྱུ་
མཚན་ཡོད་དེ། འབྲས་བུ་སྐྱེ་ཚུལ་མཐའ་གཅིག་ཏུ་མ་ངེས་པས་མ་བསྟན་པའི་ཕྱིར་རོ། །
བཞི་པ་ནི་སེམས་སེམས་བྱུང་རྣམས་རྐྱེན་བཞི་ལས་བསྐྱེད་པར་བྱེད་དེ། བྱེད་རྒྱུ་མ་
གཏོགས་པ་རྒྱུ་ལྔས་བསྐྱེད་པས་རྒྱུ་རྐྱེན་ལས་སྐྱེས། རང་གི་ཉེར་ལེན་དུ་གྱུར་པའི་ཤེས་པ་
སྔ་མ་ལས་སྐྱེ་བས་དེ་མ་ཐག་རྐྱེན་གྱིས་བསྐྱེད། རང་རང་གི་དམིགས་རྐྱེན་ལས་སྐྱེས།
རང་རང་གི་བདག་རྐྱེན་གྱིས་བསྐྱེད་པའི་ཕྱིར། སེམས་མེད་ཀྱི་སྙོམས་འཇུག་གཉིས་
དམིགས་རྐྱེན་མ་གཏོགས་པ་རྐྱེན་གསུམ་ལས་སྐྱེས་ཏེ། རང་གི་རྒྱུར་གྱུར་པའི་ལྷན་ཅིག་
འབྱུང་བ་དང་། སྐལ་མཉམ་གྱི་རྒྱུ་གཉིས་ལས་སྐྱེ། སྙོམས་པར་འཇུག་པའི་སེམས་ཀྱི་འདུ་
བྱེད་པའི་དེ་མ་ཐག་ཏུ་སྐྱེས་པའི་འདུས་བྱས་ཡིན་པའི་ཕྱིར་ཏེ། སེམས་སེམས་བྱུང་དང་།
སྙོམ་འཇུག་གཉིས་པོ་དག་ལས། གཞན་ལྡན་མིན་འདུ་བྱེད་དང༌། གཟུགས་ཅན་རྣམས་ནི་
-180~

མཛོད་ཉི་མའི་དཀྱིལ་འཁོར།
རྒྱུ་རྐྱེན་དང་བདག་རྐྱེན་གཉིས་ལས་སྐྱེས་ཏེ། ལྷན་ཅིག་འབྱུང་བའི་རྒྱུ་དང་། སྐལ་མཉམ་
ཀྱི་རྒྱུ་ལས་སྐྱེས་པའི་འདུས་བྱས་ཡིན་པའི་ཕྱིར། མཚུངས་པ་དེ་མ་ཐག་རྐྱེན་དང་དམིགས་
རྐྱེན་ལས་མི་སྐྱེ་སྟེ། མངོན་པར་འདུ་བྱེད་པའི་སེམས་པ་ལ་རགས་མ་ལས་ཤིང་། དམིགས་
བཅས་མ་ཡིན་པའི་ཕྱིར། དེས་ན་རྐྱེན་པཞི་པོ་དེར་གྲངས་ངེས་ཏེ། དབང་ཕྱུག་དང་།
སོགས་པས་གཙོ་བོ་དང་རྒྱུན་རྟག་པ་སོགས་ལས་སྐྱེ་བ་མ་ཡིན་པའི་ཕྱིར། . །དངོས་པོ་
རྣམས་རིམ་བཞིན་སྐྱེ་བ་དང༌། རེས་འགའ་ལྟེ་བ་ཡིན་པའི་ཕྱིར། །དེ་སྐད་དུ་ཡང་། བཞི་
ཡིས་སེམས་དང་སེམས་བྱུང་རྣམས། གསུམ་གྱིས་སྙོམ་པར་འཇུག་པ་གཉིས། གཞན་ནི་
གཉིས་པོ་དག་ལས་སྐྱེས། དབང་ཕྱུག་སོགས་མིན་རིམ་སོགས་ཕྱིར། ཞེས་གསུངས་
སོ། །དེ་ལ་མུ་སྟེགས་དབང་ཕྱུག་པ་ན་རེ། དབང་ཕྱུག་རྟག་པ་གཅིག་པོ་ལྷའི་འགྲོ་བར་
གཏོགས་པ། གཙང་ཞིང་མཆོད་པར་འོས་པ་འགྲོ་བ་ཀུན་གྱི་བྱེད་པ་པོ་ཡིན་པ་སྟེ་ཆོས་ལྔ་
ལྡན་ཞིག་གིས་དངོས་པོ་ཐམས་ཅད་བསྐྱེད་བ་ཡིན་ཏེ། སྡོད་ཅིང་འཇུག་པ་དང་དབྱིབས་མི་
འདྲ་བ་སྣ་ཚོགས་དམིགས་པ་དང་། དོན་བྱེད་ནུས་པ་དང་ལྡན་པའི་ཕྱིར། །ཞེས་པའི་རྟགས་
ལས། བྱེད་པ་པོ་ཞིག་ཡོད་པར་ནི་ངེས་པར་གྲུབ་ལ། དེ་ཡང་དབང་ཕྱུག་ལས་གཞན་དུ་མི་
འཐད་པའི་ཕྱིར། ཞེས་འདོད་དེ་སྡོད་འཇུག་དབྱིབས་ཀྱི་ཁྱད་པར་དང་། དོན་བྱེད་ནུས་པ་
གང་ཡིན་ལས། དབང་ཕྱུག་རྟག་པ་འགྲོ་བ་ཡི། རྒྱུ་ཡིན་པར་ནི་གྲུབ་པ་ཡིན། ཞེས་དང་། སྐྱེ་
བ་པོ་ནི་ཤེས་པ་ཡོད་མིན་ཏེ། བདག་གི་བདེ་སྡུག་དག་ལ་རང་དབང་མེད། དབང་ཕྱུག་
གིས་བསྐུལ་ཡང་ན་མཐོ་རིས་སམ་གཡང་ས་དག་ཏུ་ལྟུང་བ་ཁོ་ནར་བྱེད། ཞེས་དང་།
དབང་ཕྱུག་རྫ་མཁན་ལྟ་བུར་སྣ་ཚོགས་འདི་སྤྲུལ་བྱེད་པོར་མ་གྱུར་ན། ས་གཞི་འདི་མི་གྲུབ་
ཅིང་རི་རབ་འདི་མིན་རྒྱ་མཚོའང་མིན། ཉི་ཟླ་སྐར་ལྡན་བཀོད་པ་འདི་དག་མིག་གིས་ཡུལ་
དུ་མི་འགྱུར་རོ། །ཡོད་པའི་ཕྱིར་ན་དབང་ཕྱུག་འགྲོ་བའི་བྱེད་པོ་ཡིན། ཞེས་གསུངས་པའི་
ཕྱིར། ཞེས་ཟེར། དབང་ཕྱུག་པ་ལ་དབྱེ་ན་བྱེ་བྲག་པ་དང་རིགས་པ་ཅན་པ་གཉིས་ཡོད་
~181~

མཛོད་ཉི་མའི་དཀྱིལ་འཁོར།
གསེར་སྐྱ་པ་ན་རེ། ཤེས་བྱ་ཐམས་ཅད་ཉེར་ལྔར་འདུས་སོ། །དེ་ཡང་བེམ་རིག་གཉིས་སུ་
འདུས། རིག་པ་དང་བདག་དོན་གཅིག་གཙོ་བོ་དང་བེམ་པོ་དོན་གཅིག །གཙོ་བོའི་རང་
བཞིན་ནི་རྡུལ་མུན་པ་སྙིང་སྟོབས་ཏེ་ཡོན་ཏན་གསུམ་ཆ་མཉམ་པ་རྟག་པ། གཅིག་བུ། ཆ་
མེད་ཡིན། དེ་དྲང་སྲོང་གསེར་སྐྱེ་པ་ལྟ་བུ་ལས་གཞན་གྱི་ཡུལ་མིན་པར་འདོད་དེ། དེ་སྐད་
དུ། ཁོ་བོའི་གཞུང་ལས། གཙོ་བོར་རང་བཞིན་གསུམ་གྱི་མཆོག །མཐོང་པའི་ཡུལ་དུ་
འགྱུར་མ་ཡིན། ཞེས་དང་། དབུ་མ་རྒྱན་གྱི་འགྲེལ་པར་དྲངས་པ་ལས། དྲང་སྲོང་སེར་སྐྱ་
པས་སྨྲས་པ། ཡོན་ཏན་གསུམ་གྱི་རང་བཞིན་མཆོག །མཐོང་པའི་ཡུལ་དུ་འགྱུར་མ་ཡིན།
མཐོང་པའི་ལམ་དུ་གང་གྱུར་ཏེ། སྒྱུ་མ་བཞིན་དུ་ཤིན་ཏུ་སོགས། ཞེས་གསུངས་པའི་ཕྱིར།
དབང་ཕྱུག་ནག་པོའི་གཞུང་ལས། རྩ་པའི་རང་བཞིན་རྣམ་པར་འགྱུར་མིན་ལ། ཆེན་པོ་
སོགས་བདུན་རང་བཞིན་རྣམ་འགྱུར་ཞིང་། བཅུ་དྲུག་པོ་ནི་རྣམ་པར་འགྱུར་བ་སྟེ། སྐྱེས་བུ་
རང་བཞིན་མ་ཡིན་རྣམ་འགྱུར་མིན། ཞེས་བྱུང་བ་ལྟར་ན། རྩ་བའི་རང་བཞིན་སྤྱི་གཙོ་བོ་ནི་
རྒྱུ་ཁོ་ན་ཡིན་ཏེ། རྣམ་འགྱུར་ཏེ་འབྲས་བུ་མ་ཡིན་པའི་ཕྱིར། ཆེན་པོ་ང་རྒྱལ། །དེ་ཙམ་ལྔ་
སྟེ། བདུན་གྱི་རྒྱུ་འབྲས་གཉིས་ཀ་ཡིན་ཏེ། སྤྱི་གཙོ་བོའི་འབྲས་བུ་ཡིན་ལ། རང་གི་རྣམ་
འགྱུར་རྣམས་ཀྱི་རྒྱུ་ཡིན་པའི་ཕྱིར། །དབང་པོ་བཅུ་གཅིག་དང་འབྱུང་པ་ལྔ་སྟེ་བཅུ་དྲུག་ནི་
འབྲས་བུ་ཁོ་ན་ཡིན་ཏེ། ང་རྒྱལ་ལ་སོགས་པའི་འབྲས་བུ་ཡིན། རྒྱུ་མ་ཡིན་ཏེ། བཅུ་གཅིག་
པའི་འབྲས་བུ་མི་སྲིད་པའི་ཕྱིར། བདག་ནི་རྒྱུ་འབྲས་གང་ཡང་མ་ཡིན་ནོ། །རྒྱུ་ལས་འབྲས་
བུ་འབྱུང་ཚུལ་ནི། སྐྱེ་བུས་ཡུལ་ལ་ལོངས་སྤྱོད་འདོད་སྐྱེས་པའི་ཚེ། སྐྱེས་བུ་དང་སྤྱི་གཙོ་
བོ་ལྷན་ཅིག་ཏུ་སྦྱར་ནས་རྣམ་འགྱུར་འབྱིན་པ་བྱེད་དེ། །གཙོ་བོ་ལས་བློའམ་ཆེན་པོ་
འབྱུང་། དེ་ལས་ང་རྒྱལ་གསུམ་འབྱུང་། སྙིང་སྟོབས་ཅན་གྱི་ང་རྒྱལ་ལས་དབང་པོ་བཅུ་
གཅིག་འབྱུང་། རྣམ་འགྱུར་ཅན་གྱི་ང་རྒྱལ་ལས་དེ་ཙམ་ལྔ་འབྱུང་། དེ་ཙམ་ལྔ་ལས་འབྱུང་
བ་ལྔ་འབྱུང་། མུན་པ་ཅན་གྱི་ང་རྒྱལ་ནི། དེ་གཉིས་ཀའི་འཇུག་བྱེད་ཡིན་ནོ། །དེས་ན་རང་
~182~

མཛོད་ཉི་མའི་དཀྱིལ་འཁོར
བཞིན་དང་སྐྱེས་བུ་གཅིག་ཏུ་ཞེན་ནས་ལོངས་སྤྱོད་པ་དེ་སྲིད་དུ་འཁོར་བ་ཡིན་ལ། རང་
བཞིན་དང་སྐྱེས་བུ་ཐ་དད་དུ་ཤེས་ནས་གོམས་པར་བྱས་པས་མངོན་ཤེས་ཐོབ། དེས་གཙོ་
བོ་ལ་བལྟས་པས་གཙོ་བོ་སྐྱེངས་པའི་ཚུལ་གྱིས་སྐྱེས་བུ་དང་བྲལ་ཏེ་ལོག་པར་འགྱུར། །
དེའི་ཚེ་རྒྱུ་ལོག་པས་རིམས་གྱིས་རྣམ་འགྱུར་རྣམས་ཀྱང་ལོག་ཅིང་བདག་ཤེས་རིགས་
སྐྱེས་བུ་གཅིག་པུ་གནས་པའི་ཚེ་འཁོར་བ་ལས་གྲོལ་བ་ཡིན་ནོ། །ཞེས་ཟེར་རོ། དེ་སྐད་དུ་
དབང་ཕྱུག་ནག་པོའི་གཞུང་ལས། རང་བཞིན་ལས་ཆེན་དེ་ལས་ང་རྒྱལ་ཏེ། དེ་ལས་
ཚོགས་ནི་རྣམ་པ་བཅུ་དྲུག་འབྱུང་། དེ་ལྟར་དེ་ལྟར་འབྱུང་བ་དེ་ལས་ཀྱང་། དེ་ཙམ་ལྔ་ལས་
འབྱུང་བ་རྣམས་ལྔ་འབྱུང་། ཞེས་དང་། དེ་ཉིད་ཉི་ཤུ་ལྔ་ཤེས་ན། རལ་པའི་མགོ་ཟླུམ་ཅོད་
པཎ་ཅན། གནས་ནི་གང་དང་གར་གནས་ཀྱང༌། གྲོལ་གྱུར་འདི་ལ་ཐེ་ཚོམ་མེད། ཞེས་ཟེར་
རོ། །ད་ནི་ཀྱུས་མ་བཤད་པར་བྱ་སྟེ། གཞན་ནི་གཉིས་པོ་དག་ལས་སྐྱེ། ཞེས་གཟུགས་ཅན་
རྣམས་རྒྱུ་རྐྱེན་དང་བདག་རྐྱེན་གཉིས་ལས་སྐྱེ་བར་བཤད་ན། གཟུགས་ཅན་ཐམས་ཅད་
འབྱུང་བ་དང་འབྱུང་འགྱུར་གཉིས་སུ་ངེས་པས། འབྱུང་པས་འབྱུང་བ་འབྱུང་འགྱུར་དང་།
འབྱུང་འགྱུར་གྱིས་འབྱུང་འགྱུར་དང་འབྱུང་བའི་རྐྱེན་བྱེད་ཚུལ་ཇི་ལྟ་བུ་ཞེ་ན། དེའི་རྒྱ་
འབྱུང་བ་རྣམ་པ་གཉིས། འབྱུང་ལས་གྱུར་པའི་རྣམ་པ་ལྔ། འབྱུང་འགྱུར་རྣམ་གསུམ་ཕན་
ཚུན་དུ། །འབྱུང་བ་རྣམས་ཀྱི་དེ་རྣམས་གཅིག །ཞེས་གསུངས་སྟེ། དོན་ནི་དེ་ལྟར་བྱེད་ཚུལ་
བཞག་ཏུ་ཡོད་དེ། འབྱུང་བས་འབྱུང་བའི་ལྷན་ཅིག་འབྱུང་བའི་རྒྱུ་དང་སྐལ་སྙམ་གྱི་རྒྱུ་
གཉིས་བྱེད་པ་ཡོད། འབྱུང་བས་འབྱུང་འགྱུར་གྱི་བདག་རྐྱེན་བྱེད་ཚུལ་རྣམ་པ་ལྔ་ཡོད།
འབྱུང་འགྱུར་ནང་ཕན་ཚུན་ལྷན་ཅིག་འབྱུང་བའི་རྒྱུ། །སྐལ་སྙམ་གྱི་རྒྱུ། རྣམ་སྨིན་གྱི་རྒྱུ་
གསུམ་བྱེད་པ་ཡོད་དེ། འབྱུང་འགྱུར་གྱི་འབྱུང་བའི་རྣམ་སྨིན་གྱི་རྒྱུ་གཅིག་བུ་བྱེད་པ་ཡོད་
པའི་ཕྱིར། རྟགས་དང་པོ་གྲུབ་སྟེ། འབྱུང་བས་རང་དང་ལྷན་ཅིག་འབྱུང་བའི་འབྱུང་བ་གཞན་
གྱི་ལྷན་ཅིག་འབྱུང་བའི་རྒྱུ་བྱེད་པ་ཡོད་དེ། འབྱུང་བ་སྔ་མས་འབྱུང་བ་ཕྱི་མའི་སྐལ་མཉམ་
~183~

མཛོད་ཉི་མའི་དཀྱིལ་འཁོར།
གྱི་རྒྱུ་བྱེད་པའི་ཕྱིར། འབྱུང་ལས་འབྱུང་བའི་ཀུན་འགྲོའི་རྒྱུ་བྱེད་པ་མེད་དེ། ཉོན་མོངས་
ཅན་མ་ཡིན་པའི་ཕྱིར། །རྣམ་སྨིན་གྱི་རྒྱུ་བྱེད་པ་མེད་དེ། དགེ་བ་ཟག་བཅས་དང་མི་དགེ་བ་
གང་རུང་མ་ཡིན་པའི་ཕྱིར། །མཚུངས་ལྡན་གྱི་རྒྱུ་བྱེད་པ་མེད་དེ། །བེམ་པོ་ཡིན་པའི་
ཕྱིར། །རྩ་བའི་རྟགས་གཉིས་པ་གྲུབ་སྟེ། དེས་དེའི་སྐྱེད་བྱེད། རྟེན། གནས། སྟོན། འཕེལ་
བའི་རྒྱུ་ལྔ་བྱེད་པའི་ཕྱིར། འདིའི་རྟགས་དང་པོ་གྲུབ་སྟེ། འབྱུང་བས་འབྱུང་འགྱུར་གསར་དུ་
སྐྱེད་པའི་ཕྱིར། །གཉིས་པ་གྲུབ་སྟེ་འབྱུང་འགྱུར་དེ་འབྱུང་བ་འཕེལ་འགྲིབ་ཀྱི་རྗེས་སུ་
མཐུན་པར་གནས་པའི་ཕྱིར། །རྟགས་གསུམ་པ་གྲུབ་སྟེ། འབྱུང་འགྱུར་དེ་འབྱུང་བ་ལ་དོན་
གཞན་གྱི་ཚུལ་གྱི་བརྟེན་པའི་ཕྱིར། །རྟགས་བཞི་པ་གྲུབ་སྟེ། འབྱུང་བ་རྒྱུན་ལྡན་དུ་སྐྱེ་བའི་
རྗེས་སུ་འབྱུང་འགྱུར་རྒྱུན་ལྡན་དུ་སྐྱེ་བའི་ཕྱིར། །རྟགས་ལྔ་པ་གྲུབ་སྟེ། འབྱུང་བ་འཕེལ་བ་
ལ་བརྟེན་ནས་འབྱུང་འགྱུར་འཕེལ་བའི་ཕྱིར། །རྩ་རྟགས་གསུམ་པ་གྲུབ་ཏེ། བསམ་གཏན་
གཟུགས་མེད་ཀྱི་སྤོང་བ་བདུན་པ་དེ་ལྷན་ཅིག་འབྱུང་བའི་རྒྱུ་ཡིན་པའི་ཕྱིར་དང་འབྱུང་
འགྱུར་སྔ་མས་འབྱུང་འགྱུར་ཕྱི་མའི་སྐལ་སྙམ་གྱི་རྒྱུ་བྱེད། ཚེ་འདིའི་དགེ་མི་དགེའི་རྣམ་
པར་རིག་བྱེད་ལས་ཕྱི་མའི་རྣམ་སྨིན་གྱི་མིག་དབང་འབྱུང་བའི་ཕྱིར། །རྩ་རྟགས་བཞི་པ་
གྲུབ་སྟེ། ཚེ་འདིའི་དགེ་མི་དགེའི་རྣམ་པར་རིག་བྱེད་ལས་ཕྱི་མའི་རྣམ་སྨིན་སྐྱེས་ཀྱི་དབང་
པོའི་ཚོགས་པ་ན་ཡོད་པའི་འབྱུང་བ་འབྱུང་བའི་ཕྱིར་ཏེ། དེ་སྐད་དུ་ཡང་། སྐྱེད་དང་རྗེས་
མཐུན་རྟེན་དང་ནི། རྒྱུན་མི་ཆད་དང་འཕེལ་བ་ལས།སྐྱེད་ཕྱིར་རྟེན་ཕྱིར་གནས་ཕྱིར་དང་།
སྟོན་པའི་ཕྱིར་དང་འཕེལ་བྱེད་ཕྱིར། །ཞེས་གསུངས་པའི་ཚིག་རྐང་དང་པོ་གཉིས་སློབ་
དཔོན་གང་སྲེལ་གྱིས་མཛད། ཕྱི་མ་གཉིས་འགྲེལ་པ་ལས་ལྷུག་པར་འབྱུང་ངོ༌། །
༈ ལྔ་པ་དེ་མ་ཐག་རྐྱེན་བྱེ་བྲག་ཏུ་བཤད་པ་ལ། །སེམས་བཅུ་གཉིས་སུ་དབྱེ་བ་། ཉི་
ཤུར་དབྱེ་བ། བཅུ་གཉིས་པོ་གང་ལས་གང་གསར་དུ་རྙེད་དཔྱད་པ་དང་གསུམ། །དང་པོ་
ལ། །དངོས་དང་དེ་མ་ཕག་པའི་རྐྱེན་དང་རྐྱེན་ཅན་སྦྱར་བའོ། །དང་པོ་ནི། འདོད་ཡིད་དགེ་
~184~

མཛོད་ཉི་མའི་དཀྱིལ་འཁོར།
དང་མི་དགེ་དང་། སྒྲིབས་པ་དང་ནི་མ་སྒྲིབས་པ། གཟུགས་དང་ཟག་མེད་པ་དག་ན། མི་
དགེ་ལས་གཞན་ཟག་མེད་གཉིས། ཞེས་གསུངས་ཏེ། འདོད་པའི་སས་སྡུས་ཀྱི་དགེ་
སེམས། མི་དགེ་བའི། མ་སྒྲིབས་ལུང་མ་བསྟན་གྱི། སྒྲིབས་ལུང་མ་བསྟན་གྱི་སེམས་ཏེ་
བཞི། ཁམས་གོང་མ་གཉིས་ན་མི་དགེ་བའི་སེམས་དོར་བའི་གསུམ་གསུམ་སློབ་པའི་ཟག་
མེད་ཀྱི་སེམས། མི་སློབ་པའི་ཟག་མེད་ཀྱི་སེམས་ཏེ་བཅུ་གཉིས་སུ་ཡོད་དོ། །གཉིས་པ་ལ་
དུས་ནམ་གྱི་ཚེ། རྐྱེན་དང་རྐྱེན་ཅན་དུ་འགྱུར་བ། སེམས་བཅུ་གཉིས་ཀྱི་རྐྱེན་དང་རྐྱེན་ཅན་
སྦྱར་བ། སེམས་ཉི་ཤུའི་རྐྱེན་དང་རྐྱེན་ཅན་སྦྱར་བ་གསུམ། དང་པོ་ནི། ཐོག་མར་ཚེའི་
གནས་སྐབས་ཤེས་པར་བྱས་ཏེ། རྒྱུན་གྱི་ཚེ། ས་མཚུངས་ཀྱི་ཚེ། ཉིང་མཚམས་སྦྱོར་བའི་
ཚེ། སྙོམ་པར་འཇུག་པའི་ཚེ། སྙོམ་འཇུག་པས་ལྡང་བའི་ཚེ། སྙོམ་འཇུག་ཉོན་མོངས་ཅན་
གྱིས་གཟིར་བའི་ཚེ། སྤྲུལ་པ་ལ་འཇུག་པའི་ཚེ། སྤྲུལ་པ་ལས་ལྡང་པའི་ཚེ་རྣམས་སོ། །དང་
པོ་ནི། སེམས་རྣམས་ཀྱི་རྐྱེན་བྱེད་ཚེ། རང་རང་གི་རིགས་འདྲ་སྔ་མས་དེ་མ་ཐག་རྐྱེན་བྱས་
ནས། རང་རང་གི་རིགས་འདྲ་ཕྱི་མ་བྱུང་བའོ། །གཉིས་པ་ནི་དེའི་ཚེ་རང་དང་རིགས་མི་
གཅིག་ཀྱང་རང་དང་ས་གཅིག་པའི་སེམས་ཕྱི་མ་འབྱུང་བའོ། །གསུམ་པ་ནི། དེའི་ཚེ་
སེམས་ལྔ་མས་དེ་མ་ཐག་རྐྱེན་བྱས་ནས་ཉོན་མོངས་ཅན་གྱི་སེམས་རྣམས་འབྱུང་བའོ། །
དེ་ཡང་དགེ་སེམས་ཉོན་མོངས་ཅན་གྱི་སེམས།. མ་སྒྲིབས་ལུང་མ་བསྟན་གྱི་སེམས། །
གསུམ་ཀས་འཆི་སེམས་རུང་བས་ན། འོག་སའི་ཉོན་མོངས་ཅན་གྱི་འཆི་སེམས་བྱས་
ནས་རང་ས་དང་འོག་སར་སྐྱེ་ཡི། གོང་སར་མི་སྐྱེ་ཏེ། འོག་སའི་འདོད་ཆགས་མངོན་གྱུར་
བ་དང་། མ་བྲལ་བར་གོང་སར་མི་སྐྱེ་བའི་ཕྱིར་ཏེ། གནས་བརྒྱད་པར་ཉོན་མོངས་ཅན་
ལས་གོང་མ་མིན། །ཞེས་གསུངས་པའི་ཕྱིར། །དགེ་སེམས་དང༌། མ་སྒྲིབས་ལུང་མ་བསྟན་
གྱིས་འཆི་སེམས་བྱས་ནས་གོང་འོག་རང་ས་ཐམས་ཅད་དུ་སྐྱེ་བ་ཡོད་པའི་དེ་རྩིའོ། །བཞི་
པ་ནི། གོང་མ་གོང་མའི་དངོས་གཞི་ལ་སྙོམས་པར་འཇུག་པའི་ཚེ་ན། འོག་མའི་དགེ་
185-

མཛོད་ཉི་མའི་དཀྱིལ་འཁོར།
སེམས་ལས་གོང་མའི་དགེ་སེམས་སྐྱེ་བ་ཡིན་ཏེ། འདོད་པའི་དགེ་སེམས་ཀྱིས་དེ་མ་ཐག་
རྐྱེན་བྱས་ནས་གཟུགས་མེད་ཀྱི་དགེ་སེམས་དང་ཟག་མེད་ཀྱི་སེམས་གཉིས་འབྱུང་གཟུགས་
ཁམས་ཀྱི་དགེ་སེམས་ཀྱིས་དེ་མ་ཐག་རྐྱེན་བྱས་ནས། གཟུགས་མེད་ཀྱི་དགེ་སེམས་དང་
ཟག་མེད་ཀྱི་སེམས་གཉིས་འབྱུང་པའི་ཕྱིར། །འདོད་པའི་སེམས་ཀྱིས་དེ་མ་ཐག་རྐྱེན་བྱས་
ནས་གཟུགས་མེད་ཀྱི་སེམས་འབྱུང་མི་སྲིད་པའི་ཕྱིར་ཏེ། འདོད་ཁམས་དང་གཟུགས་
མེད་ཁམས། རྟེན། དམིགས་པ། རྣམ་པ། གཉེན་པོ་སྟེ་རིང་པ་རྣམ་པ་བཞིས་རིང་བའི་
ཕྱིར། །ལྔ་པ་ནི། གོང་མའི་དགེ་བའི་སེམས་ཀྱིས་དེ་མ་ཐག་རྐྱེན་པྱས་ནས་འོག་མའི་དགེ་
སེམས་བྱུང་བ་ཡིན་ཏེ། ཟག་མེད་ཀྱི་སེམས་གཉིས་ཀྱིས་དེ་མ་ཐག་རྐྱེན་བྱས་ནས་
གཟུགས་མེད་ཁམས་ཀྱི་དགེ་སེམས་འབྱུང་། དེ་དང་ཟག་མེད་ཀྱི་སེམས་གཉིས་ལས་
གཟུགས་ཁམས་ཀྱི་དགེ་སེམས་དང་། དེ་དང་ཟག་མེད་ཀྱི་སེམས་གཉིས་ལས་འདོད་པའི་
དགེ་སེམས་འབྱུང་བའི་ཕྱིར། ༈ ། དྲུག་པ་ནི། གོང་མའི་སྒྲིབས་ལུང་མ་བསྟན་གྱི་སེམས་
ཀྱིས་དེ་མ་ཐག་རྐྱེན་བྱས་ནས་འོག་མའི་དགེ་སེམས་སྐྱེ་ཏེ། གཟུགས་མེད་ཀྱི་ཉོན་མོངས་
ཅན་གྱི་སེམས་ཀྱིས་དེ་མ་ཐག་རྐྱེན་བྱས་ནས་གཟུགས་ཀྱི་དགེ་སེམས་སྐྱེ་བའི་ཕྱིར། བདུན་
པ་ནི། གཟུགས་ཀྱི་སས་སྡུས་ཀྱི་དགེ་སེམས་ཀྱིས་དེ་མ་ཐག་རྐྱེན་བྱས་ནས། འདོད་པའི་
སས་སྡུས་ཀྱི་སྤྲུལ་སེམས་འབྱུང་བ་ལྟ་བུའོ། ༈།བརྒྱད་པ་ནི། འདོད་པའི་སས་སྡུས་ཀྱི་སྤྲུལ་
སེམས་ཀྱིས་དེ་མ་ཐག་རྐྱེན་བྱས་ནས་གཟུགས་ཀྱི་སས་སྡུས་ཀྱི་དགེ་སེམས་འབྱུང་བ་ལྟ་
བུའོ། །གཉིས་པ་ནི། །སེམས་བཅུ་གཉིས་པོ་གང་དང་གང་གིས་འཇུག་ཐོགས་སུ་དེ་དང་དེ་
རྣམས་འབྱུང་བ་དང་། གང་དང་གང་དེ་རྣམས་ལས་འབྱུང་བའི་ཚུལ་ནི་བཞག་ཏུ་ཡོད་དེ།
འདོད་སེམས་དགེ་བ་ལས་སེམས་དགུ།དེ་ནི་བརྒྱད་པོ་ཁོ་ན་ལས། མི་དགེ་བ་ནི་བཅུ་དག་
ལས། དེ་ལས་བཞི་སྟེ་སྒྲིབས་དེ་བཞིན། མ་སྒྲིབས་པ་ནི་ལྔ་དག་ལས། དེ་ལས་འཇུག་
ཐོགས་སེམས་བདུན་ནོ། །ཞེས་སོགས་གཞུང་བཞིན་བཤད་པར་བྱ་བ་ཡིན་པའི་ཕྱིར་
~186~

མཛོད་ཉི་མའི་དཀྱིལ་འཁོར
རོ། །གསུམ་པ་ནི། དེ་བཞིན་དུ། །འདོད་དགེ་སྦྱོར་བྱུང་ལས་བཅུ་བགཅིག །དེ་བརྒྱད་ལས་
དགེ་གཞན་ལས་ནི། དགུ་སྟེ་དེ་ནི་བཅུ་གཅིག་ལས། ཉོན་མོངས་ཅན་དག་ལས་བདུན་ཏེ།
དེ་དག་སོ་སོར་བཅུ་བཞི་ལས། སྤྱོད་ལམ་རྣམ་སྨིན་སྐྱེས་ལས་བརྒྱད། །དེ་དག་བདུན་
ལས་བཟོའི་གནས་ལས། དྲུག་ཏེ་དེ་ནི་བདུན་ལས་སོ། །སྤྲུལ་པ་ལས་གཉིས་དེ་གཉིས་
ཀྱིས། གཟུགས་ཀྱི་སྦྱོར་བྱུང་དགེ་བ་ལས། བཅུ་གཉིས་དེ་ནི་བཅུ་ལས་སོ། །མ་འབད་
འབྱུང་དགེ་ལས་བརྒྱད་དེ། ལྔ་བོ་ཉོན་མོངས་ཅན་ལས་དགུ། དེ་ནི་བཅུ་གཅིག་ལས་ཡིན་
ཏེ། སྤྱོད་ལམ་རྣམ་སྨིན་སྐྱེས་ལས་བདུན། །གཉིས་པོ་དེ་ནི་ལྔ་ལས་སོ། །མངོན་ཤེས་འབྲས་
ལས་སེམས་གཉིས་ཏེ། དེ་བཞིན་དེ་ནི་གཉིས་ཉིད་ལས། གཟུགས་མེད་འབད་བྱུང་དགེ་
ལས་བདུན། དེ་ནི་དྲུག་པོ་ཁོ་ན་ལས། །མ་འབད་འབྱུང་བའི་དགེ་ལས་ཀྱང་། །དེ་བཞི་་ལས་
བརྒྱད་བརྒྱད་པོ་ནི། ཉོན་མོངས་ཅན་ལས་དེ་བཅུ་ལས། རྣམ་སྨིན་སྐྱེས་ལས་རྣམ་དྲུག་ཏེ།
བཞི་ལ་སློབ་པ་ལས་དྲུག་གོ །དེ་ནི་བཞི་པོ་ཁོ་ན་ལས། མི་སློབ་པ་ལས་ལྔ་དེ་ཡང་། ལྔ་པོ་
དག་གི་འཇུག་ཐོགས་སུ། ཞེས་རྗེ་ཐམས་ཅད་མཁྱེན་པའི་ཞལ་སྔ་ནས་གསུངས་སོ། །དེ་
ལྟར་བྱས་པའི་དགོས་པ་ནི། འདི་དག་རྟོགས་པའི་ཆེད་ཡིན་ཏེ། །ཁམས་གསུམ་གྱི་དགེ་
བས་འཆི་སེམས་བྱེད་རུང་བས་དེ་སྐྱེས་ཐོབ་ཀྱིས་བྱེད་ཀྱིས། སྦྱོར་བྱུང་གིས་མ་ཡིན་ཏེ་
མངོན་པར་འདུ་བྱེད་པ་དང་བཅས་པའི་ཕྱིར་འཇུག་སེམས་བྱེད་པའི་ཚེ་སྦྱོར་བྱུང་གིས་
བྱེད་ཀྱིས། །སྐྱེས་ཐོབ་ཀྱིས་མིན་སྟེ། མངོན་པར་འདུ་བྱེད་པ་མེད་པའི་ཕྱིར། །གཟུགས་
ཁམས་ཀྱི་སྙོམས་འཇུག་དགེ་བ་ཟག་བཅས་ཉོན་མོངས་ཅན་གྱིས་གཟིར་བའི་ཚེ་དང་ཟག་
མེད་གཉིས་ལས་སྡང་བ་ནི། །སྦྱོར་བྱུང་དང་འདོད་པའི་སྐྱེས་ཐོབ་ཀྱིས་ཀྱང་བྱེད་ཏེ་གསལ་
བའི་ཕྱིར། །ཁམས་གོང་གི་སྐྱེས་ཐོབ་ཀྱིས་མི་བྱེད་དེ་མི་གསལ་བའི་ཕྱིར། རྣམ་སྨིན་སྤྱོད་
ལམ་པ། བཟོ་གནས་པ་རྣམས་ཀྱིས་སྦྱོར་བྱུང་གིས་སྦྱོར་བ་མི་བྱེད་ཏེ་དེ་དག་ནི་སྤྱོད་ལམ་
དང་བཟོ་མངོན་པར་འདུ་བྱ་བ་ལ་ཞུགས་པའི་ཕྱིར་དང་། །སྟོབས་ཆུང་བ་དང་། མངོན་པར་
~ 187~

མཛོད་ཉི་མའི་དཀྱིལ་འཁོར།
འདུ་བྱེད་པ་མེད་པའི་ཕྱིར། །སྦྱོར་བྱུང་ལས་ནི་དེ་དག་འབྱུང་ཏེ། དེ་དག་མངོན་པར་འདུ་
བྱེད་པ་མེད་པར་ཡང་འབྱུང་བའི་ཕྱིར། །ཉོན་མོངས་ཅན་གྱིས་སྦྱོར་བྱུང་གི་སྦྱོར་པ་མི་བྱེད་
ཀྱང་སྙོམས་འཇུག་ཉོན་མོངས་ཅན་སྤྱད་ཙམ་ལས་སྦྱོར་བྱུང་འབྱུང་ལ། འཇུག་ཐོགས་སུ་
ནི་སྦྱོར་བྱུང་འོང་པ་ཁོ་ན་ཡིན་ནོ། །སྒྲིབས་པའི་འཇུག་ཐོག་སུ་དགེ་བ་འབྱུང་བར་པཤད་པ་
ནི། འདོད་པའི་སྤྲུལ་སེམས་དང་གཟུགས་ཀྱི་དགེ་བ་སྦྱོར་བྱུང་གཉིས་ཁོ་ན་ནང་ཕན་ཚུན་
དུའོ། །མ་སྒྲིབ་པའི་འཆི་སེམས་བྱེད་པ་ནི། རྣམ་སྨིན་དང་སྤྱོད་ལམ་པ་གཉིས་ཀྱི་བྱེད་ཀྱིས།
ཕྱི་མ་གཉིས་ནི་མི་བྱེད་པའི་ཕྱིར་རོ། །ཉོན་མོངས་ཅན་གྱི་འཆི་སེམས་བྱེད་ན་ནི་རང་ས་དང་
འོག་སར་སྐྱེ་གོང་སར་མི་སྐྱེ་བའི་ཕྱིར། །ཞེས་གསལ་བར་རྟོགས་པའི་ཆེད་དུ་བྱས་པ་ཡིན་
པའི་ཕྱིར་རོ། །
༈ གཉིས་པ་སེམས་ཉི་ཤུར་དབྱེ་བ་བཞགཏུ་ཡོད་དེ། ཁམས་གསུམ་གྱི་དགེ་བ་ལ་
སྐྱེས་ཐོབ་དང་། སྦྱོར་བྱུང་དགེ་བ་གཉིས་ཏེ་དྲུག་འདོད་པའི་མ་སྒྲིབ་ལུང་མ་བསྟན་གྱི་
སེམས་ལ། རྣམ་སྨིན་སྐྱེས། སྤྱོད་ལམ་པ། བཟོ་གནས་པ། སྤྲུལ་སེམས་ཏེ་བཞི། གཟུགས་
ཀྱི་མ་སྒྲིབས་ལུང་མ་བསྟན་གྱི་སེམས་ལ་བཟོ་གནས་པའི་སེམས་མ་གཏོགས་པ་གསུམ།
གཟུགས་མེད་ན་རྣམ་སྨིན་སྐྱེས་ཀྱིས་སེམས་གཅིག་པུ་སྟེ། དེ་ལྟར་ན་དགེ་སེམས་དྲུག༑ །
མ་སྒྲིབས་པའི་སེམས་བརྒྱད། ཉོན་མོངས་ཅན་གྱི་སྒྲིབས་པའི་སེམས་གསུམ། །མི་དགེ་
བའི་སེམས་གཅིག །ཟག་མེད་ཀྱི་སེམས་གཉིས་རྣམས་སུ་ཡོད་པའི་ཕྱིར། །སྡུས་ན། དགེ་
བརྒྱད་ཉོན་མོངས་ཅན་སེམས་བཞི། མ་སྒྲིབས་བརྒྱད་ཏེ་ཉི་ཤུའོ། །ཞེས་བརྗོད་དོ། །
གཟུགས་ཁམས་ན། བཟོ་བོའི་སེམས་མེད་དེ། གོས་དང་རྒྱན་སོགས་རང་ཆས་སུ་འབྱུང་
བའི་ཕྱིར། །གཟུགས་མེད་ཁམས་ན་སྤྱོད་ལམ་པཟོ་གནས། སྤྲུལ་སེམས་རྣམས་མེད་དེ།
དེ་ན་གཟུགས་མེད་པའི་ཕྱིར་རོ། །སེམས་བཅུ་གཉིས་དང་ཉི་ཤུ་པོ་གང་ཁྱབ་ཆེ་ཞེ་ན། བཅུ་
གཉིས་པོ་ཁྱབ་ཆེ་སྟེ། ལུང་མ་བསྟན་གྱི་སེམས་བཞིའི་ནང་དུ་མ་འདུས་པའི་མ་སྒྲིབས་ལུང་
ལ188~

མཛོད་ཉི་མའི་དཀྱིལ་འཁོར།
མ་བསྟན་གྱི་སེམས་གཞན་ཡང་ཡོད་པའི་ཕྱིར་ཏེ། རང་འགྲེལ་ལས། གཞན་དག་ན་རེ་
བཟོའི་གནས་མངོན་པར་སྐབས་པའི་ཡིད་ཀྱི་རྣམ་པར་ཤེས་པའི་སྐྱེད་མཆེད་བཅུ་གཉིས་ལ་
དམིགས་པ་ཡང་ཡོད་དེ། ཞེས་ཟེར་རོ། །ཞེས་གསུངས་པའི་ཕྱིར་དང༌། གཉིས་པ་སོགས་
ན་ལུས་མིག་དང་། ཞེས་དང་། སྨྲར་འཇུག་པ་ནི་འོག་མས་ཀྱང་། ཅེས་བྱ་བའི་སེམས་ཡང་
བཞི་ཕོར་མ་འདུས་པའི་ཕྱིར་རོ། ༈ །གསུམ་པ་བཅུ་གཉིས་པོ་གང་ལས་གང་གསར་དུ་རྙེད་
པ་ནི་སེམས་བཅུ་གཉིས་པོ་གང་མངོན་དུ་གྱུར་པའི་ཚེ། སེམས་དུ་གསར་དུ་རྙེད་ཅེ་ན།
འདི་ལ་ཚེ་ལྔ་ཐོག་མར་ཤེས་པར་བྱ་སྟེ། རང་འགྲེལ་ལས། སྐྱེ་དང་སྙོམ་པར་་འཇུག་པ་དང་།
འདོད་ཆགས་བྲལ་དང་ཡོངས་ཉམས་དང་། དགེ་བ་ཉིང་མཚམས་སྦྱོར་པའི་ཚེ། སེམས་དེ་
ལྡན་པ་མིན་ལས་རྙེད། ཞེས་གསུངས་པ་ལྟར། ཁམས་གོང་མ་ནས་འོག་མར་སྐྱེ་བའི་ཚེ་
ཟག་བཅས་ཟག་མེད་ལ་སྙོམས་པར་འཇུག་པའི་ཚེ། ས་དང་ས་ལས་འདོད་ཆགས་དང་
བྲལ་བའི་ཚེ། དགེ་ལས་ཡོངས་སུ་ཉམས་པའི་ཚེ། སླར་དགེ་བ་ཉིང་མཚམས་སྦྱོར་བའི་ཚེ་
ཏེ་ལྔའོ། །ལྔ་པ་དེའི་ཚེ་སེམས་དེ་དང་དེ་དག་སྔར། ལྡན་པ་མ་ཡིན་པ་ལམ་གསར་དུ་རྙེད་
ཚུལ་བཞག་ཏུ་ཡོད་དེ། ཁམས་གསུམ་པ་ཡི་ཉོན་མོངས་ཅན། དྲུག་དང་དྲུག་དང་གཉིས་
རྙེད་དོ། གཟུགས་སྐྱེས་དགེ་ལ་གསུམ་དག་གོ།སློབ་པ་ལ་བཞི་ལྷག་ལ་དེ། ཞེས་གསུངས་
པའི་ཕྱིར། །རྒྱས་པར་བཤད་དུ་ཡོད་མོད་ཀྱི། ཡི་གེ་མང་པས་འཇིགས་པས་མ་སྤྲོས་
སོ། །གཞན་ལས་ཤེས་པར་བྱའོ། ༈ །གཉིས་པ་གཞུང་དོན་ནི། རྐྱེན ལ་བཞི་ཡོད་དེ། །རྒྱུའི་
རྐྱེན་ལ་སོགས་པ་བཞིར་ཡོད་པའི་ཕྱིར། །གཞན་རྣམས་སྐབས་སྟོབས་ཀྱིས་ཤེས་སོ། །
ཞེས་གསུངས་པའི་ཕྱིར། མདོར་ན་གནས་གཉིས་པའི་དོན་མདོར་བསྡུ་ན། དབང་པོའི་བྱེད་
ལས་དེའི་ངོ་བོ་དང་། རྣམ་གྲངས་རྣམ་འབྱེད་རྒྱས་བཤད་འཕྲོས་དོན་དང༌། འདུས་བྱས་
སྐྱེད་ཚུལ་རྒྱུ་རྐྱེན་འབྲས་བུ་དང་། དེ་མ་ཐག་རྐྱེན་རྒྱས་པར་བཤད་པ་རྣམས། །ལེགས་པར་
ཕྱེ་བ་གཉིས་པའི་བསྡུས་དོན་ནོ། །འཆིམས་བློ་བཟང་གྲགས་པས། དབང་པོ་དབང་པོའི་
~189~

མཛོད་ཉི་མའི་དཀྱིལ་འཁོར།
ཆོས་དྲུག་དང་སྦྱར་ཞིང་། མཚུངས་ལྡན་མཚུངས་ལྡན་མིན་པའི་འདུས་བྱས་རྣམས། རྒྱུ་
རྐྱེན་རྒྱུ་རྐྱེན་འབྲས་བུ་དང་བཅས་པ། ལེགས་བཤད་ལེགས་བཤད་གནས་འདི་མཉན་པར་
གྱིས། ཞེས་གསུངས་སོ། །ཟབ་རྒྱས་གོ་སླའི་དཀྱིལ་འཁོར་ཡོངས་སུ་རྫོགས། ལེགས་
བཤད་ལུང་རིགས་འོད་སྟོང་ཕྱོགས་བཅུར་འཕྲོ། གསུང་རབས་གླིང་བཞིའི་གཟུགས་ཀུན་
གསལ་བར་སྟོན། ། སྐལ་ལྡན་གདུལ་བྱའི་བློ་གྲོས་པད་ཚལ་སྤེལ། སྔོན་མེད་ནམ་མཁའི་
ནོར་བུ་འདི་ཤར་བས། མ་རྟོགས་ལོག་སྨྲའི་མུན་པ་ཀུན་བཅོམ་ནས། མཁས་མཆོག་དབྱིག་
གཉེན་མཛོད་ཀྱི་དགའ་སྟོན་གྱིས། མཁས་རྣམས་རྣམ་དཔྱོད་ལུས་སྟོབས་རབ་རྒྱས་ཏེ།
ཡོན་ཏན་རྒྱ་མཚོའི་ཕ་རོལ་སོན་གྱུར་ཅིག །
༈ གང་གི་ཡིད་འོང་ཞབས་ཀྱི་པདྨོ་ཟུང༌། འབྲལ་མེད་དད་པས་རྒྱུན་དུ་བརྟེན་བྱས་
པ། དེའི་བློ་གྲོས་ཡར་ངོའི་ཟླ་བཞིན་དུ། རྒྱས་མཛད་འཇམ་དབྱངས་བླ་མ་དེ་ལ་འདུད། །
གནས་གསུམ་པའི་བརྗོད་བྱ་ཐམས་ཅད་གཉིས་སུ་འདུས་ཏེ། སེམས་ཅན་གྱི་འཇིག་རྟེན་
བཤད་པ་དང་། །སྣོད་ཀྱི་འཇིག་རྟེན་པཤད་པ་གཉིམ་མུ་འདུས་པའི་ཕྱིར། དེས་ན་འཇིག་
རྟེན་བསྟན་པའི་གནས་ལ། སེམས་ཅན་གྱི་འཇིག་རྟེན་བཤད་པ་དང་། སྣོད་ཀྱི་འཇིག་རྟེན་
ནོ། །དང་པོ་ལ་གསུམ། སེམས་ཅན་གྱི་དབྱེ་བ་། ཆོས་ཀྱི་ཁྱད་པར། རང་བཞིན་རྒྱས་པར་
བཤད་པའོ། །དང་པོ་ལ་གཉིས། ཁམས་གསུམ་བཤད་པ་དང་། འགྲོ་བ་ལྔ་བཤད་པ་གཉིས།
དང་པོ། དམྱལ་པ་ཞེས་སོགས་ཏེ། གནས་དང་པོར། འདོད་ཁམས་གཏོགས་པ་ཐམས་ཅད་
དོ། །རྐང་པ་གསུམ་དང་གཉིས་པར་དྲི་མེད་མ་གཏོགས་འདོད་པར་གཏོགས་ཞེས་དང་།
འདོད་པར་དང་པོར་རྣམ་སྨིན་གཉིས། ། ཞེས་དང་། འདོད་པའི་དགེ་བའི་སེམས་ལ་ནི།
ཞེས་དང་། དེར་གཏོགས་རྣམས་ཀྱི་རང་ཁམས་པ། ཞེས་དང་། འདོད་སོགས་གཏོགས་དང་
དྲི་མེད་ཀྱིས། ཞེས་དང་། ཁམས་གསུམ་པ་སྟེ། ཞེས་དང་། འདོད་ཡིད་དགེ་དང་མི་དགེ་
དང་ཞེས་སོགས་དང་། ཁམས་གསུམ་པའི་ཉོན་མོངས་ཅན། ཞེས་སོགས་ཁམས་གསུམ་
~190~

མཛོད་ཉི་མའི་དཀྱིལ་འཁོར།
གྱི་མིང་ཡང་ཡང་གསུངས་པའི་ཁམས་གསུམ་པོ་སྟོན་པ་འདིའོ། །འདི་སྐབས་སུ། འདོད་
ཁམས་ལ་གནས་རིགས་ཉི་ཤུར་ཡོད་དེ། ངན་སོང་གསུམ། མི་འདོད་ལྷ་སྟེ་ལྔར་ཕྱེ་བའི་དེ་
མིའི་ལྟར་ཡོད་པའི་ཕྱིར། འབྱེད་ཚུལ་བཞག་ཏུ་ཡོད་དེ། དམྱལ་བ་ལ། ཚ་དམྱལ་བརྒྱད།
གནས་ལ་གླིང་བཞི། འདོད་ལྷ་དྲུག་གི་གནས་རྣམས་སུ་ཕྱེ་ནས་དེ་ལྟར་ཡོད་པའི་ཕྱིར། །དེ་
རྣམས་ཆོས་ཅན་འདོད་པའི་ཁམས་ཡིན་ཏེ། འདོད་ཡོན་ལྔ་ལ་དམིགས་ནས་སྲེད་པ་རྒྱས་
རུང་གི་ཁམས་ཡིན་པའི་ཕྱིར། །གྲངས་དམྱལ་བརྒྱད་དང་ཉི་འཁོར་བ་ལོགས་སུ་དངོས་སུ་
མི་འདྲེན་པའི་རྒྱུ་མཚན་ཡོད་ཏེ། ཚ་དམྱལ་བརྒྱད་ཀྱི་འཁོར་ཡིན་པས་མ་བགྲངས་པའི་
ཕྱིར། ཉི་ཚེ་བ་ལོགས་སུ་དངོས་སུ་མི་འདྲེན་པའི་རྒྱུ་མཚན་ཡོད་ཏེ། ཚེ་དང་གནས་མཐའ་
གཅིག་ཏུ་མ་ངེས་པས་མ་བགྲངས་པའི་ཕྱིར། །གླིང་ཕྲན་བརྒྱད་ལོགས་སུ་མི་འདྲེན་པའི་རྒྱུ་
མཚན་ཡོད་དེ། གླིང་བཞིའི་འཁོར་ཡིན་པས་མ་བགྲངས་པའི་ཕྱིར། དགའ་བ་མེད་པས་ན་
དམྱལ་བ་ཞེས་བྱ་སྟེ། ར་ག་ཞེས་པ་དགའ་བའི་ཆགས་པ་ལ་འཇུག་ལ། །དེ་ན་ཞེས་པས་
བཀག་པས་ན་ར་ག་ཞེས་པ་དམྱལ་བའི་སྐད་དོད་ཡིན་པའི་ཕྱིར། །ཕྱིར་མི་དོག་གམ་སྐོམ་
པ་དང་ལྡན་པས་ཡི་དྭགས་ཞེས་བྱ་སྟེ། པྲེ་ཏ་ཞེས་པ་ཡི་དྭ་གས་ཀྱི་སྐད་དོད་ཡིན་པའི་
ཕྱིར། །དུད་དེ་འགྲོ་བའི་དུད་འགྲོ་ཞེས་བྱ་སྟེ། ཏིརྱ་ཀ་ཞེས་པ་དུད་འགྲོའི་སྐད་དོད་ཡིན་པའི་
ཕྱིར། །ཡིད་ཤས་ཆེ་བས་མི་ཞེས་བྱ་སྟེ། མ་ནུ་ཤ་ཞེས་པ་ཡིའི་སྐད་དོད་ཡིན་པའི་ཕྱིར།
ཁྱིམ་ནམ་མཁའ་ལ་ཡོད་ཅིང་། འདོད་ཡོན་ལ་ལོངས་སྤྱོད་པས་འདོད་ལྷ་ཞེས་བྱ་ཏེ། བདེ་
བ་ཞེས་པ་སྤྱིར་ལྷའི་སྐད་དོད་ཡིན་པའི་ཕྱིར། །འདོད་པའི་དོན་ཡང་ཀུན་ཏུ་རྟོག་པ་ཡིན་ཏེ།
ཤཱ་རིའི་བུས། འཇིག་རྟེན་སྣ་ཚོགས་གང་དེ་འདོད་པ་མིན། སྐྱེས་བུའི་ཀུན་རྟོགས་འདོད་
ཆགས་འདོད་པ་ཡིན། འཇིག་རྟེན་དག་ན་སྣ་ཚོགས་དེ་བཞིན་གནས། འོན་ཀྱང་བརྟེན་
རྣམས་འདི་ལ་བདུན་པ་འདུལ། ཞེས་གསུངས་པའི་ཕྱིར་དང་། འདོད་པ་འདོད་པ་ཞེས་བྱ་བ་
ནི་འདོད་པའི་ཡོན་ཏན་ལྔའི་ཚིགས་བླ་དྭགས་མ་ཡིན་གྱིས། འོན་ཀྱང་འདུན་པའི་འདོད་
·191-

མཛོད་ཉི་མའི་དཀྱིལ་འཁོར།
ཆགས་ལ་འདོད་པ་ཞེས་བྱའོ། །ཞེས་གསུངས་སོ། །འདོད་པའི་གནས་བཞག་ཏུ་ཡོད་དེ།
འཁྲིག་པ་དང་། ཁམས་ཟས་དོན་ཉེར་གྱིས་སྲེད་པ་འཕེལ་བར་བྱེད་པ་ཡིན་པའི་ཕྱིར་རོ། །
འདོད་ཁམས་ལས་གོང་མ་གཟུགས་ཁམས་གནས་རིགས་བཅུ་བདུན་དུ་ཡོད་དེ། བསམ་
གཏན་དང་པོ་གསུམ་ཆུང་ངུ་འབྲིང་ཆེན་པོར་སྒོམས་པ་ལས་འབྲས་བུ་སྐྱེ་བའི་གོ་རིམ་བཞིན།
ཚངས་རིགས་ཚངས་པ་བདུན་ན་འདོན། ཚངས་ཆེན་གསུམ་དང་འོད་ཆུང༌། ཚད་མེད་འོད་
དང་འོད་གསལ་གསུམ། དགེ་ཆུང་ཚད་མེད་དགེ་དགེ་རྒྱས་གསུམ་དུ་སྐྱེས། བསམ་གཏན་
བཞི་པ་ཆུང་ངུ་འབྲིང་ཆེན་པོ་བསྒོམ་པ་དེ་ལས་སྤྲིན་མེད། བསོད་ནམས་སྐྱེས། འབྲས་བུ་
ཆེ་བ་དང་། བསམ་གཏན་སྤེལ་སྒོམ་ལྔ་བྱས་པ་ལ་རྟེན་ནས། གནས་གཙང་ལྔར་སྐྱེས་པ་
ཡིན་པའི་ཕྱིར། བཅུ་བདུན་པོ་དེ་ཆོས་ཅན། གཟུགས་ཁམས་ཡིན་ཏེ། འདོད་པ་ལ་འདོད་
ཆགས་དང་བྲལ་ཡང་གཟུགས་ཀྱི་ཏིང་ངེ་འཛིན་ལ་རྟེན་ནས་སྲེད་པ་རྒྱས་རུང་གི་ཁམས་
ཡིན་པའི་ཕྱིར། གཟུགས་མེད་ཁམས་གནས་གཞན་ལོགས་སུ་མེད་དེ། །དེ་ན་གཟུགས་
མེད་ཅིང་། འོན་ཀྱང་སྐྱེ་བ་ལས་ནི་རྣམ་པ་བཞི་ཡོད་དེ། རྒྱུ་སྙོམ་འཇུག་གི་གཟུགས་མེད་
ཀྱི་དངོས་གཞི་ཆུངངུ་འབྲིང་ཆེན་པོར་བསྒོམས་པ་ལ་བརྟེན་ནས། འབྲས་བུ་སྐྱེ་པའི་གཟུགས་
མེད་ནམ་མཁའ་མཐའ་ཡས། རྣམ་ཤེས་མཐའ་ཡས་ཅི་ཡང་མེད་པའི་སྐྱེ་མཆེད་དང་། སྲིད་
རྩེར་སྐྱེས་པ་ཡིན་པའི་ཕྱིར།| གཟུགས་མེད་ཁམས་ན་གཟུགས་མེད་ན་སེམས་ཀྱི་བརྒྱུན་
གང་ལ་བརྟེན་ཅེ་ན་བཞག་ཏུ་ཡོད་དེ། རིས་མཐུན་པ་དང་སྲོག་ལ་ཡང་རྟེན་པ་ཡིན་པའི་
ཕྱིར། །ཡང་སྒྲ་སྨྲོས་པ་དགོས་པ་ཡོད་དེ། སོ་སོ་སྐྱེ་བོ་དང༌། མི་ལྡན་པ་དང༌། ཟོབ་པ་དང་།
སྐྱེ་བ་སོགས་ལ་ཡང་བརྟེན་པ་ཡོད་པའི་ཕྱིར་རོ། །བཞི་པོ་དེ་ཆོས་ཅན། གཟུགས་མེད་པའི་
ཁམས་ཡིན་ཏེ། འདོད་གཟུགས་ལ་འདོད་ཆགས་བྲལ་ཡང་གཟུགས་མེད་ཀྱི་ཏིང་ངེ་འཛིན་
ལ་བརྟེན་ནས་སྲེད་པ་རྒྱས་རུང་གི་ཁམས་ཡིན་པའི་ཕྱིར་རོ། །དེ་སྐད་དུ་ཡང་དམྱལ་བ་
ཡིད་དྭགས་དུད་འགྲོ་དང་། མི་རྣམས་དང་ནི་ལྷ་དྲུག་དག །འདོད་པའི་ཁམས་ཡིན་དམྱལ་
~192 ~

མཛོད་ཉི་མའི་དཀྱིལ་འཁོར།
བ་དང༌། གླིང་དབྱེ་བ་ལས་དེ་ཉི་ཤུ། གོང་མའི་གནས་དག་བཅུ་བདུན་ནི། གཟུགས་ཁམས་
ཡིན་དེར་སོ་ཕོ་ཡི། བསམ་གཏན་ས་ནི་གསུམ་པ་ཡིན། །བཞི་པ་ས་ནི་བརྒྱད་པ་ཡིན། །
གཟུགས་མེད་ཁམས་ན་གནས་མེད་དོ། །སྐྱེ་བ་ལས་ནི་རྣམ་པ་བཞི།དེར་ནི་རིས་དང་སྲོག་
ལ་ཡང་། །སེམས་ཀྱི་རྒྱུན་ནི་བསྟེན་པ་ཡིན། ཞེས་གསུངས་སོ། །མངོན་པ་གོང་མ་
སོགས། །ཐེགས་པ་ཆེན་པོའི་ལུགས་ནི་མང་བས་འཇིགས་ཏེ་མ་བྲིས་སོ། །གཉིས་པ་ནི།
དེར་ནི་དམྱལ་སོགས་འགྲོ་བ་ལྔ། རང་གི་མིང་གིས་བསྟན་དེ་དག །ཉོན་མོངས་ཅན་མིན་
ལུང་བསྟན་མིན། སེམས་ཅན་ཞེས་བྱ་བར་སྲིད་མིན། ཞེས་གསུངས། ཁམས་གསུམ་པོ་
དེར་ནི་གནས་པའི་འགྲོ་བ་ལྔ་ཡོད་དེ། ། དམྱལ་བ་དང་སོགས་པས་ཡིད་དྭགས། དུད་འགྲོ་
མི། བྷ་སྟེ་རང་རང་གི་མིང་གིས་བསྟན་པ་དེ་དག་ཡོད་པའི་ཕྱིར། །ལྔ་པོ་དེ་གང་རུང་ལ་
དགེ་བས་མ་ཁྱབ་སྟེ། དེ་དང་དགེ་རྩ་ཆད་པའི་གང་ཟག་གི་གཞི་མཐུན་ཡོད་པའི་ཕྱིར། །དེ་
གང་རུང་ལ་ཉོན་མོངས་ཅན་གྱིས་མ་ཁྱབ་སྟེ། དེ་དང་ཉོན་མོངས་སྤངས་པའི་གང་ཟག་གི་
གཞི་མཐུན་ཡོད་པའི་ཕྱིར། དེས་ན་ལྔ་པོ་དེ་མ་སྒྲིབས་ལུང་མ་བསྟན་ཡིན་པའི་ཕྱིར་ཏེ། དེ་
དག་དགེ་མི་དགེ་གང་རུང་དུ་ལུང་བསྟན་དུ་མེད་པའི་ཆོས་ཡིན་པའི་ཕྱིར། །ལྔ་པོ་དེ་ལ་
སེམས་ཅན་ཞེས་བྱ་སྟེ། དེ་དག་རྒྱུད་ཀྱི་སྡུས་ཤིང་། ཇག་བཅས་ཡིན་པའི་ཕྱིར། །སེམས་
ཅན་ཡིན་ན་འགྲོ་བ་ལྔ་པོ་གང་རུང་ཡིན་པས་མ་ཁྱབ་སྟེ། བར་སྲིད་སེམས་ཅན་ཡིན་ཀྱང་།
འགྲོ་བ་ལྔ་གང་རུང་མ་ཡིན་པའི་ཕྱིར་ཏེ། གདགས་པའི་བསྟན་བཅོས་ལས། སྐྱེ་གནས་
བཞིས་འགྲོ་བ་ལྔ་སྡུས་ཀྱི། འགྲོ་བ་ལྔས་སྐྱེ་གནས་བཞི་མ་སྡུས་ཏེ། ཕང་མ་སྡུས་ཞེ་ན་སྲིད་
པ་བར་མའོ། །ཞེས་གསུངས་ཤིང་། སྲིད་པ་བདུན་བསྟན་པའི་མདོ་ལས་ཀྱང་སྲིད་པ་ནི་
བདུན་ཏེ། དམྱལ་པའི། ཡི་དྭགས་ཀྱི། དུད་འགྲོའི། མིའི། ལྷའི། ལས་ཀྱི་སྲིད་པ་དང་། སྲིད་
པ་བར་མའོ། །ཞེས་གསུངས་པའི་ཕྱིར། འགྲོ་བ་ལ་ལྔར་གྲངས་མ་ངེས་པར་ཐལ། ལྷ་མིན་
དང་། གནོད་སྦྱིན་དང་། དྲི་ཟ་དང་། ནམམཁའ་ལྡིང་དང་། ལྟོ་ཕྱེ་དང་། མིའམ་ཅི་དང་། ཤ་ཟ་
~ 193~

མཛོད་ཉི་མའི་དཀྱིལ་འཁོར།
སོགས་ཡོད་པའི་ཕྱིར། ཞེ་ན་མ་ཁྱབ་སྟེ། སློབ་དཔོན་འཕགས་པ་ཐོག་མེད་ན་རེ། ལྷ་མིན་ལྷ་
དང་ལོངས་སྤྱོད་འགྲན་བཟོད་པ་དང་། ལྷའི་མཉན་ཟླ་ཡིན་པས་ལྷའི་ནང་དུ་གཏོགས་པར་
བཞེད་དེ། སའི་དངོས་གཞི་ལས། ལྷ་མིན་རྣམས་ཀྱང་ལྷའི་འགྲོ་བ་ཁོ་ནར་བསྡུས་པ་
བལྟའོ། །ཞེས་བཤད་པའི་ཕྱིར། འོན་ཀྱང་ལྷ་མིན་ཞེས་བཤད་པ་དང་མི་འགལ་ཏེ། གཡོ་སྒྱུ་
ཤས་ཆེ་བས་ལྷ་རྣམས་བཞིན་དུ་དཀར་པོའི་ཆོས་ཀྱི་སྣོད་དུ་མ་གྱུར་པས་ལྷ་མིན་ཞེས་
དམན་པ་ལ་དགག་སྒྲ་སྦྱར་བ་ཡིན་ཏེ། དཔེར་ན། ལྷ་མོ་སྐེད་པ་ཕྲ་བ་ལ། ལྷ་མོ་སྐེད་མེད་མ་
ཞེས་དང་། མི་བླུན་པོ་ལ་དུད་འགྲོ་ཞེས་བཏགས་པ་བཞིན། དེ་སྐད་དུ་འཕགས་པ་དཀོན་
མཆོག་བརྩེགས་པ་ལ་སོགས་པའི་མདོ་གཞན་དག་ལས་འགྲོ་བ་ཐ་དད་པར་བསྟན་ཏོ། །དེ་
དག་ལྷ་ཉིད་ཡིན་ཡང་། ལྷའི་ཆོས་ཡང་དག་པར་བླངས་སྟེ་གནས་པ་མ་ཡིན་པ་དེའི་ཕྱིར་ལྷ་
མིན་རྣམས་ཤེས་པར་བྱའོ། །ཞེས་དམན་པ་ལ་དགག་པའི་སྒྲར་བཤད་པའི་ཕྱིར། ཞེས་
གསུངས་པའི་ཕྱིར། བཤེས་སྤྲིང་ལས། ལྷ་མིན་དག་ནའང་རང་བཞིན་གྱིས་ལྷ་ཡི། དཔལ་
ལ་སྡང་ཕྱིར་ཡིད་ཀྱི་སྡུག་བསྔལ་ཆེ། དེ་དག་བློ་དང་ལྡན་ཡང་འགྲོ་བ་ཡི། སྒྲིབས་པས་
བདེན་པ་མཐོང་བའི་སྐབས་མ་མཆིས། ཞེས་པ་རྣམ་སྨིན་གྱིས་བསྒྲིབ་པར་པཤད་ཅིང་།
དྲན་པ་ཉེ་བར་བཞག་པ་ལས། ལྷ་མིན་ལ་ཡི་དྭགས་ཀྱི་འགྲོ་བར་གཏོགས་པ་དང་། དུད་
འགྲོའི་འགྲོ་བར་གཏོགས་པ་གཉིས་ལས། དང་པོ་ནི། བདུད་རིགས་ཀྱི་ཡི་དྭགས་རྣམས་
དང་། ཡི་དྭགས་རྫུ་འཕྲུལ་ཆེན་པོ་རྣམས་སོ། །གཉིས་པ་ནི་རྒྱ་མཚོའི་གཏིང་གིས་གཞི་ལ་
གནས་པའི་ཕྱིར། །རི་རབ་ཀྱི་རྟེན་དཔག་ཚད་བརྒྱད་ཁྲི་བཞི་སྟོང་ཡོད་པའི་འོག་ན་གནས་
སོ། །ཞེས་གསུངས་ལ། །སློབ་དཔོན་ཡོན་ཏན་འོད་ཀྱིས། ལྷ་མིན་ཡི་དྭགས་ལྷར་གཏོགས་
པ་གཉིས་ཡོད་པར་བཞེད་དེ། ཕུང་པོ་ལྔ་པར། ལྷ་མིན་གྱི་འགྲོ་བ་ནི་ལྷ་དང་ཡི་དྭགས་ཀྱི་
འགྲོ་བར་འདུས་པའི་ཕྱིར། །གུད་དུ་མ་སྨོས་སོ། །ཞེས་གསུངས་པའི་ཕྱིར། འོ་ན། དཀོན་
མཆོག་བརྩེགས་པའི་མདོ་ལས། ལྷ་མིན་འགྲོ་བ་ཐ་དད་པར་ཇི་ལྟར་བསྟན་ཅེ་ན། བསྟན་ཏེ།
#194~

མཛོད་ཉི་མའི་དཀྱིལ་འཁོར།
སེམས་ཡབ་སྲས་མཇལ་བའི་མདོ་ལས། སེམས་ཅན་ཚོགས་ཀྱི་འགྲོ་དྲུག་ཀྱང་བསྟན་པ།
ཅན་དམྱལ་བ་ཡི་དྭགས་དུད་འགྲོ་དང༌། ལྷ་མིན་རིས་དང་མི་དང་ལྷ་རྣམས་ཤེས། མིའི་
སེངྒེས་ཀུན་རྫོབ་བརྟགས་པར་མཛད། ཅེས་དང༌། བྱང་ཆུབ་སེམས་འགྲེལ་ལས་ཀྱང་།
འགྲོ་དྲུག་སྲིད་པའི་བརྩོན་རྭར་ནི། རྨོངས་པ་དེ་དག་འཁོར་བར་འགྱུར། ཞེས་གསུངས་པའི་
ཕྱིར། འོ་ན་འགྲོ་བ་ལྔར་གྲངས་ངེས་པར་སྟོན་པའི་མདོ་གཞན་ཡང་ཡོད་དམ། ཞེ་ན་ཡོད་དེ།
བསྡུད་པ་ལས། ལྷ་མི་ངན་འགྲོ་གསུམ་གྱི་སེམས་ཅན་འགྲོལ་བའི་ཕྱིར། །ཞེས་དང་། རྒྱུད་
བླ་མ་ལས་ཀྱང་། འཁོར་བའི་སྐྱེ་འཆི་ཐོག་མ་མེད། འགྲོ་བའི་ལམ་ནི་རྣམ་པ་ལྔ། མི་གཙང་
བ་ལ་དྲི་ཞིམ་མེད། འགྲོ་ལྔ་དག་ན་བདེ་བ་མེད། ཞེས་བཤད་པའི་ཕྱིར། གནོད་སྦྱིན་ལ་ལྷ་
དང་། ཡི་དྭགས་སུ་གཏོགས་པ་གཉིས་ཡོད་དེ། དྲི་ཟ་ནི་ལྷའི་ནང་དུ་གཏོགས་ཏེ། ལྷའི་རོལ་
མོ་མཁན་ཡིན་པའི་ཕྱིར། ནམ་མཁའ་ལྡིང་། ལྟོ་ཕྱེ་སྟེ་སྦྲུལ། མིའམ་ཅི། ཀླུ་གང་རུང་ལ་དུད་
འགྲོས་ཁྱབ། ཤ་ཟ་སྨྱོ་བྱེད་རྗེད་བྱེད་མ་མོའི་གདོན་སོགས་གང་རུང་ལ་ཡི་དྭགས་ཀྱིས་
ཁྱབ་བོ།
༈ གཉིས་པ་ཆོས་ཀྱི་ཁྱད་པར་ལ་བཞི། རྣམ་ཤེས་གནས་པ་བདུན། སེམས་ཅན་
གྱི་གནས་དགུ །རྣམ་ཤེས་གནས་པ་བཞི། བདུན་དང་བཞིའི་བསྡུ་བ་དཔྱད་པའོ། །དང་པོ་
ནི། ལུས་དང་། རྐང་པ་ཕྱེད་དྲུག་ཏེ། དོན་ནི། རྣམ་ཤེས་གནས་པ་བདུན་བཞག་ཏུ་ཡོད་དེ།
ལུས་དང་འདུ་ཤེས་ཐ་དད་པ་དང་། ལུས་ཐ་དད་པ་དང་འདུ་ཤེས་གཅིག་པ་དང༌། ལྷོག་པ་
ལུས་གཅིག་ཅིང་འདུ་ཤེས་ཐ་དད་པ་དང༌། ལུས་དང་འདུ་ཤེས་གཉིས་ཀ་གཅིག་པ་དང་།
གཟུགས་མེད་དང་པོ་གསུམ་རྣམས་སུ་ཡོད་པའི་ཕྱིར། །དང་པོ་ནི། མི་དང་འདོད་ལྷ་དང་
བསམ་གཏན་དང་པོར་ཕྱིས་སྐྱེས་པའི་ལྷ་རྣམས་ལྟ་བུ་སྟེ། ལུས་ཁ་དོག་དང་དབྱིབས་བོང་
ཚོད་ཐ་དད་དེ། འདུ་ཤེས་ཀྱང་བདེ་སྡུག་གཏང་སྙོམས་ཐ་དད་པའི་ཕྱིར། །གཉིས་པ་ནི།
ཚངས་ཆེན་དང་དེའི་འཁོར་དུ་དང་པོར་སྐྱེས་པའི་ལྷ་རྣམས་ལྟ་བུ་སྟེ། ལུས་སྔར་ལྟར་གྱི་
~195~

མཛོད་ཉི་མའི་དཀྱིལ་འཁོར།
ཕྱིར་དང་། བསམ་པ་ནི་ཚངས་ཆེན་གྱི་བསམ་པ་ལ་འདི་དག་ནི་བདག་གིས་བྱུང་ངོ་སྙམ་
པ་དང་། དེ་དག་གིས་བསམ་པ་ལ་ཡང་། བདག་ཅག་རྣམས་ནི་ཚངས་པ་ཆེན་པོསཕྱུང་ངོ་
སྙམ་དུ་འདུ་ཤེས་གཅིག་པའི་ཕྱིར། གསུམ་པ་ནི། .འོད་གསལ་བའི་ལྷ་རྣམས་ལྟ་བུ་སྟེ།
ལུས་འོད་ཀྱིས་རང་བཞིན་དུ་གཅིག་ཀྱང་། འདུ་ཤེས་དངོས་གཞིའི་བདེ་བས་སྐྱོ་ནས་ཉེར་
བསྡོགས་ཀྱི་ཚོར་བ་བཏང་སྙོམས་ལ་འཇུག །ཉེར་བསྡོགས་ཀྱི་བཏང་སྙོམས་ཀྱི་དངོས་
གཞིའི་ཡིད་བདེ་ལ་འཇུག་པར་གཅིག་པའི་ཕྱིར། བཞི་པ་ནི། དགེ་རྒྱས་པའི་ལྷ་རྣམས་ལྟ་བུ་
སྟེ། ལུས་འོད་ཀྱི་རང་བཞིན་དུ་གཅིག །འདུ་ཤེས་དངོས་གཞིའི་སེམས་བདེ་ལ་འཇུག་པ་
གཅིག་པའི་ཕྱིར། ལྷག་མ་རྣམས་རྣམ་ཤེས་གནས་པར་མི་འཆད་པའི་རྒྱུ་མཚན་ཡོད་དེ། དེ་
དག་དུ་རྣམ་ཤེས་གནས་པ་འཇོམས་པར་བྱེད་པ་དང་ལྡན་པའི་ཕྱིར་ཏེ། ངན་སོང་གསུམ་དུ་
སྡུག་བསྔལ་གྱིས་འཇོམས། བསམ་གཏན་བཞི་པ་འདུ་ཤེས་མེད་པའི་སྙོམས་འཇུག་རྒྱུ་
འབྲས་ཀྱི་འཇོམས། སྲེད་རྩེ་བ་འགོག་སྙོམས་ཀྱིས་འཇོམས་པའི་ཕྱིར་རོ། །དེ་སྐད་དུ།
ལུས་དང་འདུ་ཤེས་ཐ་དད་དང༌། ལུས་ཐ་དད་ཅིང་འདུ་ཤེས་གཅིག །བཟློག་དང་ལུས་དང་
འདུ་ཤེས་གཅིག །གཟུགས་ཅན་མ་ཡིན་གསུམ་པོ་དག །རྣམ་ཤེས་གནས་པ་བདུན་ལྷག་
མ། དེ་འཇོམས་བྱེད་ལྡན་ཞེས་གསུངས་སོ། །གཉིས་པ་ནི། སྲེད་རྩེ་དང་ཞེས་སོགས་ཕྱེད་
དང་བཞི། དོན་ནི་སེམས་ཅན་གྱི་གནས་དགུ་བཞག་ཏུ་ཡོད་དེ། །སྔར་འཆད་པའི་བདུན་གྱི་
སྟེང་དུ་སྲིད་རྩེ་དང་། འདུ་ཤེས་མེད་པའི་སེམས་ཅན་རྣམས་ཡིན་པའི་ཕྱིར། འོ་ན་ངན་སོང་
བ་དང་། འདུ་ཤེས་མེད་པ་ལས་གཞན་པའི་བསམ་གཏན་བཞི་པ་རྣམས་སེམས་ཅན་གྱི་
གནས་སུ་མི་འཆད་པའི་རྒྱུ་མཚན་ཅི། ཞེ་ན། ངན་སོང་བ་དེར་མི་འཆད་ཏེ། དེ་ལས་ཀྱི་
དབང་གི་མི་འདོད་བཞིན་དུ་གནས་པའི་ཕྱིར། དཔེར་ན་རྩོན་རཱ་བཞིན་ནོ། །གཞན་ཡང་།
སེམས་ཅན་གྱི་གནས་ནི་གཞན་ན་གནས་པ་རྣམས་དེར་འོང་འདོད་ལ། དེ་ན་གནས་པ་
རྣམས་གཞན་དུ་འགྲོ་མི་འདོད་པ་ཡིན་ན། ངན་སོང་བ་ལ་རྒྱུ་མཚན་དེ་གཉིས་ཀ་མ་ཚང་
~196~

མཛོད་ཉི་མའི་དཀྱིལ་འཁོར།
བའི་ཕྱིར་དང༌། འདུ་ཤེས་མེད་པ་ལ་གནས་པའི་བསམ་གཏན་བཞི་པའི་སོ་སྐྱེ་རྣམས་འདུ་
ཤེས་མེད་པ་ལ་འགྲོ་འདོད། དེའི་འཕགས་པ་རྣམས་གོང་མ་དང་མྱང་འདས་སུ་འགྲོ་འདོད་
པའི་ཕྱིར་ཏེ། གནས་པ་དག་ནི་ཡང་བཞི་སྟེ། རྐང་པ་བཞིའོ། །བཞི་པ་ནི། བསྡུ་ན་མུ་ནི་བཞི་
ཡིན་ནོ། །ཞེས་པའོ། ། ༈ གསུམ་པ་རང་བཞིན་རྒྱས་པར་བཤད་པ་ལ་གསུམ། འཇུག་།
ཚུལ། གནས་ཚུལ།འགྲོ་འཚུལ་ལོ། །དང་པོ་ལ་གཉིས། གང་དུ་འཇུག་པའི་སྐྱེ་གནས་དང་
གང་གིས་འཇུག་པའི་བར་སྲིད་དོ། །དང་པོ་ནི། དེ་ནི་སྒོ་ང་ལས་སྐྱེས་སོགས། སེམས་ཅན་
སྐྱེ་གནས་བཞི་དག་ཏུ། མི་དང་དུད་འགྲོ་རྣམ་པ་བཞི། དམྱལ་བ་རྣམས་དང་ལྷ་རྣམས་དང་།
སྲིད་པ་བར་མ་རྫུས་ཏེ་སྐྱེ། ཡི་དྭགས་མངལ་ནས་སྐྱེ་བའང་ཡིན། ཞེས་གསུངས་ཏེ། དོན་
ནི། དཔལ་ལྡན་འཆིམས་ཐམས་ཅད་མཁྱེན་པས། མི་ནི་སྐྱེ་གནས་རྣམ་བཞི་སྟེ། ཚོང་པ་གྲུ་
ཆགས་ཤིང་ལེབ་ཀྱིས། རྒྱ་མཚོའི་མཐར་ཕྱིན་ཁྲུང་ཁྲུང་དང་། འདུས་པས་བྲག་དང་ཉེར་
བྲག་གཉིས། བྱུང་བ་ཕྱིས་ནི་རང་རྒྱལ་འགྱུར། བློན་པོ་རི་དྭགས་འཛིན་མ་ཞེས། མནའ་མ་
ཡིན་ཏེ་དེའི་པུ། སུམ་ཅུ་རྩ་གཉིས་མཛང་བླུན་ལས། རྒྱལ་པོ་མངལ་ལེན་བཙུན་མོ་
ཆེས། །སྒོ་ང་ལྔ་བརྒྱ་བལྟས་ངན་ཞེས། སྒྲོམ་དུ་བཅུག་ཏེ་ལམ་ཁར་བོར། །ལི་ཙའི་རྒྱལ་པོ་
པཙུན་མོར་བཅས། ཁྲུས་བྱེད་པས་མཐོང་ཁ་ཕྱེ་བས། ཁྱེའུ་ལྔ་བརྒྱ་སྲིད་ཐ་མའི་གང་ཟག་
དུས་མིན་འཆི་བ་མེད། མངལ་སྐྱེས་ད་ལྟའི་ཕལ་ཆེ་བའོ། །རྒྱལ་པོ་གསོ་སྦྱོངས་འཕགས་
སྤྱི་བོར། །འབུར་བྱུང་སྨིན་པས་ང་ལས་ན། དེ་ཡི་པུས་མོའི་འབུར་འབུར་གཉིས། ཁྱེའུ་
མཛེས་དང་ཉེར་མཛེས་སོ། །རྒྱལ་པོ་ཆངས་བྱིན་བྲང་ནས་ནི། བུ་མོ་ཐི་བའི་འཕྲེང་བ་ཅན།
ཆུ་ཤིང་སྟོང་པོ་ཨ་སླར་སྐྱོང་། དྲོད་གཤེར་སྐྱེས་ཏེ་མདོ་ལས་བལྟའོ། །རྫུས་སྐྱེས་བསྐལ་པ་
དང་པོའི་མི། ཕྱིས་ཀྱང་སངས་རྒྱས་བཞུགས་པའི་ཚེ། དགེ་སློང་སྤུན་གཉིས་གང་རྟོགས་
དང་། །ཨརྱ་བདེ་བ་རྫུས་སྐྱེས་སོ། །དུད་འགྲོའང་རྣམ་པ་བཞི་ཡིན་ཏེ། དང་པོ་གསུམ་ནི་
སྣང་བར་ཟད། རྫུས་སྐྱེས་ཀླུ་དང་འདབ་བཟང་ཡོད། །སྟོབས་ཆེན་ལས་ནི་མྱུར་བ་ཉིད། རྣམ་
~197~

མཛོད་ཉི་མའི་དཀྱིལ་འཁོར།
སྨིན་རྫོགས་སྒྲུབ་དམྱལ་རྣམས་དང་། ལྷ་རྣམས་རྫུས་ཏེ་སྐྱེ་བ་ཡིན། མཚམས་སྦྱོར་རིང་པོ་
མི་ཉུང་བས། སྲིད་པ་བར་མའང་རྫུས་ཏེ་སྐྱེས། སྟོབས་ཆེན་འབྲས་ཕྱིར་ཡི་དྭགས་ཕལ།
རྫུས་སྐྱེས་མོའུ་གལ་བུའི་ལམ། ཞིག་ན་ཤ་ཟ་མོ་བཀྲེས་པ། བདག་གི་མཚན་མོ་བུ་ལྔ་བརྒྱ།
དེ་བཞིན་ཉིན་མོ་ལྔ་བརྒྱ་དག །སྐྱེས་ནས་དེ་དག་ཟ་མོད་ཀྱི། །འོན་ཀྱང་བདག་ནི་ཚིམ་པ་
མེད། ཅེས་པའི་ཚིམས་མེད་ཡི་དྭགས་ཏེ། མངལ་ནས་སྐྱེས་པའང་ཡོད་པ་ཡིན། སྐྱེ་ཚེ་
བདག་གཞན་སྡུག་བསྔལ་མེད། སྐྱེས་གནས་བཟང་བ་རྫུས་སྐྱེས་སོ། །གཞན་སྡུག་མེད་
ཅིང་དེ་ནས་ནི། དྲོད་གཤེར་སྐྱེས་བཟང་མངལ་སྐྱེས་དམན་། སྐྱེ་བས་བདག་དང་མ་སྡུག་
ཕྱིར། ལན་གཉིས་གཉིས་སྡུག་སྒོང་སྐྱེས་དམན། འོ་ན་སྐྱེ་ལ་དབང་ཐོབ་པའི། སྲིད་མཐའི་
རྒྱལ་སྲས་མངལ་སྐྱེས་སྟོན། ཉེ་དུ་ཆོས་བཟུང་མི་རྣམས་སྤྲོ། རྒྱུན་མར་རྟོགས་པ་སྤང་བ་
དང་། སྐུ་གདུང་བཞག་ཕྱིར་སྲིད་ཐ་མའི། །རྒྱལ་སྲས་རྫུས་ཏེ་སྐྱེ་བ་མིན། །ཤཱཀྱ་འཁོར་ལོར་
བསྒྱུར་པའི་རིགས། གདོལ་པར་དོགས་ན་རྗེས་འཇུག་མིན། མངལ་སྐྱེས་མིའི་གྲུབ་པ་
འདི། །ཐོབ་ཅེས་མི་རྣམས་སྤྲོ་བ་སྐྱེས། མུ་སྟེགས་མ་ཀ་རིའི་ལུང་ལས། བསྐལ་པ་བརྒྱ་
འདས་སྒྱུ་མ་ཞི། །འཇིག་རྟེན་ཟ་འབྱུང་འདི་ཉིད་ཅེས། མངལ་སྐྱེས་སྒྱུ་མར་མི་རྟོག་
གི །དྲིན་ལན་གསབ་པ་ལས་ཀྱང་འབྱུང་། བྱེ་བྲག་སྨྲ་བ་རིང་སྲེལ་ནི། བཞག་ཕྱིར་རྫུས་ཏེ་
སྐྱེ་བ་ནི། ས་བོན་མེད་ཕྱིར་ལུས་མི་གནས། །སློབ་དཔོན་བྱིན་རླབས་ལས་བྱུང་
བས། །ལས་དེ་རིགས་པ་མིན་ཞེས་སོ། །རྫུས་སྐྱེས་ཤི་བ་རོ་མེད་ན། མདོ་ལས་སྐྱེ་གནས་
བཞིའི་གླུ། མཁའ་ལྡིང་དབང་པོས་ཟ་བ་ལས རྫུས་སྐྱེས་ཀྱུ་ནི་ཝ་ཕྱིར་འབྱིན། འགལ་ལོ་ཞེ་
ན་ཟའོ་ཞེས། མ་གསུངས་མི་ཤེས་པས་འབྱིན་པས། །མ་ཤི་བར་ཟ་ཚིམ་མི་འབྱུང་། སྐྱེ་
གནས་མང་བའང་རྫུས་སྐྱེས་ཏེ། ལྷ་དང་དམྱལ་བ་ཐམས་ཅད་དང་། ཡི་དྭགས་ཕལ་ཆེར་
དུད་འགྲོ་མི། ཕྱོགས་གཅིག་བར་སྲིད་ཀུན་ཡིན་ཕྱིར། ཞེས་འགྲོ་བ་གང་ལ་སྐྱེ་གནས་དུ་
ཡོད། །དེ་དང་དེའི་མཚན་གཞི། སྐྱེ་གནས་གང་བཟང་། བདག་ཅག་གི་སྟོན་པ་མངལ་སྐྱེས་
~198~

མཛོད་ཉི་མའི་དཀྱིལ་འཁོར།.
ཀྱི་ཚུལ་སྟོན་པའི་རྒྱུ་མཚན་རྣམས་རྒྱས་པར་གསུངས་པ་ལྟར་ཤེས་པར་བྱའོ། །མདོ་ལས་
ཀྱང་མཅོམ་ལྡན་འདས་འོད་མའི་ཚལ་ན་བཞུགས་པ་ན། །ཚེ་དང་ལྡན་པ་མོའུ་གལ་གྱི་བུ་
ཆེན་པོས་རྒྱལ་པོའི་ཁབ་ཏུ་བསོད་སྙོམས་བཅད་ནས་སླར་བྱ་རྒོད་ཕུང་པོའི་རི་ལ་ཕྱིན་པ་.
ན། དེ་ན་ཡི་དྭགས་མོ་འཇིགས་སུ་རུང་བ་ཞིག་ཉིན་མཚན་དུ་བུ་ལྔ་བརྒྱ་ལྔ་བརྒྱ་སྐྱེས་
ཤིང་། དབུལ་བ་སྡུག་བསྔལ་བ་བཀྲེས་པའི་ཉེན་པས་རང་གི་བུ་དེ་དག་ཟ་ཞིང་མཐོང་ནས།
དེར་སོང་ནས་དེ་ལ་དེ་ལྟར་གྱུར་པའི་རྒྱུ་དྲིས་བས། ཡི་དྭགས་མོ་ན་རེ། འཕགས་པ་ཁྱོད་ཉི་
མ་ཡོད་བཞིན་དུ་སྒྲོན་མེས་ཅི་དགོས་སྟོན་པ་ལ་ཞུས་ཟེར་རོ། དེ་ནས་འཕགས་པ་མོའུ་
གལ་གྱི་བུ་སྟོན་པའི་དྲུང་དུ་ཕྱིན་ནས་དེའི་ལོ་རྒྱུས་ཞུས་པས། སྟོན་པའི་ཞལ་ནས་སྔོན་
འདས་པའི་དུས་ཝ་ར་ཎ་སེར་ཁྱིམ་བདག་ཕྱུག་པོ་ཞིག་ལ་ཆུང་མ་གཉིས་ཡོད་ཀྱང་བུ་མེད་པ་
ལས་ནམ་ཞིག་ཆུང་མ་སེམས་ཅན་དང་ལྡན་པར་གྱུར་པ་ན། དེ་ལ་ཁྱིམ་བདག་གིས་བཀུར་
བསྟི་ཆེན་པོ་བྱས་པ་དང་། ཆེན་མ་ཕྲག་དོག་སྐྱེས་ཏེ། འདི་ལ་པུ་སྐྱེས་པ་ན་ལྷག་པར་ཡང་
བདག་ལ་གནོད་པར་འགྱུར་རོ་སྙམ་ནས། ཆུན་མ་ལ་མངལ་འཇིག་པའི་སྨན་བྱིན་ནས
ཆུན་མས་སྨན་འཐུངས་པས་མངལ་བླུགས་པར་གྱུར་ཏོ། །དེ་ནས་ཆུན་མས་ཆེན་མ་ལ།
ཁྱོད་ཀྱི་བདག་ལ་བླུགས་པའི་སྨན་བྱིན་ཏོ་ཞེས་སྨྲས་པས། །ཆེན་མས་གཉེན་རྣམས་ཀྱི་ནང་
དུ། གལ་ཏེ་ཆུན་མའི་མངལ་བླུགས་པར་བྱས་ན། བདག་སྐྱེ་བ་ནས་སྐྱེ་པར་ཡི་དྭགས་སུ་སྐྱེ་
ནས་རང་གི་བུ་ཟ་བར་གྱུར་ཅིག །ཅེས་མནའ་བོར་བྱས། རྫུན་སྨྲ་བའི་རྣམ་སྨིན་གྱིས་དེ་
ལྟར་གྱུར་རོ། །ཞེས་གསུངས་སོ།
༈ །གཉིས་པ་ནི། འདིར་གང་འཆི་དང་སྐྱེ་བ་ཡི། ཞེས་སོགས་ཀྱི་སྐབས་སུ། བར་
སྲིད་གྱི་རྣམ་བཞག་བཤད་པ་ལ། མཚན་ཉིད། དབྱེ་བ༑ སྒྲུབ་བྱེད། ཤ་ཚུགས། ཆོས་ཀྱི་
ཁྱད་པར། སྐྱེ་གནས་སུ་འཇུག་ཚུལ། འགྲོ་ཚུལ། ཁ་དོག་དང་ཉམས་སྣང་གི་ཁྱད་པར་
རོ། །དང་པོ་ནི། འཆི་སྲིད་དང་སྐྱེ་སྲིད་གཉིས་ཀྱི་བར་དུ་འབྱུང་བའི་རྣམ་སྨིན་གྱི་ངོ་བོར་
~199~

མཛོད་ཉི་མའི་དཀྱིལ་འཁོར།
གྱུར་བའི་ཕྲ་ཞིང་དྭངས་བའི་ལུས་ཅན་གྱི་སྲིད་པར་དམིགས་པས་རབ་ཏུ་ཕྱེ་བ་དེ། བར་སྲིད་
ཀྱི་མཚན་ཉིད་ཡིན་ཏེ། འདིར་གང་འཆི་དང་སྐྱེ་བ་ཡི། སྲིད་པའི་བར་དུ་འབྱུང་བའོ།།ཞེས་
གསུངས། དེ་ལྟ་བུའི་སྲིད་པ་ལ། འབྱུང་བ་ཞེས་བརྗོད་ནས་བྱུང་བ་ཞེས་མི་བརྗོད་པའི་རྒྱུ་
མཚན་ཡོད་ཏེ་བསྒྲོད་པའི་ཡུལ་རྣམ་སྨིན་གྱི་ཕུང་པོར་རྫོགས་པར་མ་ཕྱིན་པའི་ཕྱིར་ཏེ། །
བསྒྲོད་པའི་ཡུལ་དུ་མ་ཕྱིན་ཕྱིར། སྲིད་པ་བར་མ་བྱུང་བ་མིན། ཞེས་གསུངས་སོ། །གཉིས་
པ་ནི། སྤྱིར་བར་སྲིད་ཀྱི་སྒྲས་བརྗོད་པ་ལ་དུ་མ་གསུངས་ཏེ། འཁོར་འདས་བར་དོ། །སྐྱེ་ཤི་
བར་དོ། །ཏིང་ངེ་འཛིན་ཉམས་གྱི་བར་དོ། །རྨི་ལམ་བར་དོ། སྲིད་པ་བར་དོ། སྐྱེད་གནས་
བརྒྱད་པའི་བར་དོ་དང་དྲུག་གསུངས་པའི་ཕྱིར་ཏེ། རྗེ་བཙུན་མི་ལས་ཚེ་རིང་མཆེད་ལྔ་ལ་
གདམས་པ་ལས། །ད་རེས་འཁོར་འདས་གཉིས་ཀྱི་བར་རོ་རུ། གནས་ལུགས་ངོ་སྤྲོད་ཕྱག་
རྒྱ་ཆེ། །གཞི་ལྟ་བ་གཏན་ལ་དབབ་ཀྱང་འཚལ། །སྣང་བ་སྐྱེ་ཤིའི་བར་དོ་རུ། རིགས་པ་
སེམས་ཀྱི་རྩལ་སྦྱོང་ཕྱིར།་ལམ་སྐྱེད་རྫོགས་གཉིས་ལ་འབད་ཀྱང་འཚལ། །ཏིང་འཛིན་
ལམ་གྱི་བར་དོ་རུ། གཉུག་མ་ཡེ་ཤེས་ངོས་བཟུང་ཕྱིར། སྙན་བརྒྱུད་གྱི་གདམས་ངག་
བསྒོམ་ཡང་འཚལ། །རྨི་ལམ་གཉིད་ཀྱི་བར་དོ་རུ། བག་ཆགས་ལམ་དུ་བསླང་བའི་
ཕྱིར། །འོད་གསལ་སྒྱུ་ལུས་སྦྱང་ཡང་འཚལ། འཆི་ཁ་སྲིད་པའི་བར་དོ་རུ། །སྐུ་གསུམ་
མངོན་དུ་བྱས་ནས་ཀྱང་། །ཞིང་ཁམས་གསུམ་དུ་བགྲོད་ཀྱང་འཚལ། །གལ་ཏེ་མངོན་དུ་མ་
གྱུར་ན། སྐྱེ་གནས་བརྒྱུད་པའི་བར་དོ་རུ། །སྨོན་ལམ་དག་པའི་མཚམས་སྦྱར་འཚལ།
ཞེས་གསུངས་སོ། །དྲུག་བོ་དེ་ཡང་གསུམ་དུ་འདུས་ཏེ། སྐྱེ་ཤི་བར་དོ། རྨི་ལམ་བར་
དོ། །སྲིད་པ་བར་དོ་དང་གསུམ་དུ་འདུས་པའི་ཕྱིར་ཏེ། ན་རོ་པ་དང་ནི་གུ་མའི་འཁྲིད་ཡིག་
ལས། །དེ་ཡང་རྣམ་སྨིན་གྱི་ལུས་ལ་སྐྱེ་ཤི་བར་དོ། །བག་ཆགས་ཀྱི་ལུས་ལ་རྨི་ལམ་བར་
དོ། །ཡིད་ཀྱི་ལུས་ལ་སྲིད་པ་བར་དོའོ། །ཞེས་གསུངས་སོ། །ཕ་དམ་པས། བར་དོ་བཞི་
བཤད་ཀྱང༌། བར་དོ་དངོས་སྲིད་པ་བར་དོ་ཡིན་ལ། འདི་ལ་ཁམས་ཀྱི་སྒོ་ནས་དབྱེ་ན།
~200~

མཛོད་ཉི་མའི་དཀྱིལ་འཁོར
འདོད་པའི་བར་སྲིད་དང་། གཟུགས་ཀྱི་བར་སྲིད་གཉིས་ཡོད་དེ། གཟུགས་མེད་ཁམས་སུ་
སྐྱེ་བ་ལ་སྲིད་པ་རྒྱུད་མི་དགོས་པའི་ཕྱིར་ཏེ། རང་གང་དུ་ཤི་བ་དེར་གཟུགས་མེད་ཀྱི་མིང་
གཞིའི་ཕུང་པོ་ཙམ་ཞིག་འགྲུབ་པའི་ཕྱིར་ཏེ། གཟུགས་མེད་གང་དུ་ཤི་བ་དེར། ཞེས་དང་།
མངོན་པ་གོང་མར། བར་མདོའི་སྲིད་པ་ནི་འདོད་པའི་ཁམས་དང་གཟུགས་ཁམས་སུ་སྐྱེ་བ་
ནའོ། །གཟུགས་མེད་ཁམས་ནས་ནི་འཆི་འཕོ་བ་ནའོ། །ཞེས་གསུངས་སོ། སའི་སྒོ་ནས་
དབྱེ་ན། འགྲོ་བ་རིགས་ལྔའི་བར་སྲིད་ལྔ་ཡོད། གནས་གཞན་གྱི་སྒོ་ནས་དབྱེ་ན། སུམ་ཅུ་
རྩ་བདུན་ཡོད་ཏེ། འདོད་ཁམས་གནས་རིགས་ཉི་ཤུ། གཟུགས་ཁམས་གནས་རིགས་བཅུ་
བདུན་གྱི་བར་སྲིད་རྣམས་སུ་ཡོད་པའི་ཕྱིར། རྟེན་གྱི་སྒོ་ནས་དབྱེ་ན། སོ་སྐྱེའི་བར་སྲིད་
དང་། འཕགས་པའི་བར་སྲིད་གཉིས་ཡོད་དོ། །གསུམ་པ་ལ། རྩོད་པ་དང་། ལན་ནོ། །དང་
པོ་ནི། ཕལ་ཆེན་སྡེ་པ་དང༌། ཐམས་ཅད་ཡོད་སྨྲ་བའི་བྱེ་བྲག་སྟོན་པ་དག་ན་རེ། བར་སྲིད་
ཞེས་པ་མེད་ཏེ། འཆི་སྲིད་ཆད་ཙམ་ལས་སྐྱེ་སྲིད་བྱུང་བའི་ཕྱིར། དཔེར་ན་མེ་ལོང་ནང་གི་
པྱད་བཞིན་གྱི་གཟུགས་བརྙན་བྱད་བཞིན་ལས་འབྲེལ་མེད་དུ་ཆད་ནས་མེ་ལོང་ནང་དུ་
འཕོས་པ་ལྟ་བུ་དང་། སྲིན་བུ་པད་མ། ཞེས་བྱ་བ་ན་རེ་རེར་མི་འགྲོ་བར་ན་འཕྱོངས་བྱེད་པ་
རིག་དཀའ་བ་དང་། རྣལ་འབྱོར་པ་རོ་རྨ་མེད་་པ་ལ་འཕོ་བ་གྲོང་འཇུག་བྱེད་པ་ལྟ་བུའོ། །
ཞེས་ཟེར་རོ། །
གཉིས་པ་ལ་རིགས་པའི་སྒྲུབ་བྱེད། ལུང་གིས་སྒྲུབ་བྱེད། བར་སྲིད་ན་གནས་པའི་
རྟགས་བཤད་པའོ། །དང་པོ་ནི་གང་རྒྱུན་གྱིས་འཇུག་པའི་ཆོས་རྣམས་ནི་རྒྱུན་མི་འཆད་
བར་ཡུལ་གཞན་དུ་འཇུག་པ་མཐོང་སྟེ། དཔེར་ན་འབྲུའི་རྒྱུན་ལྟ་བུ་སེམས་ཅན་གྱི་སེམས་
འདི་ཡང་རྒྱུན་གྱིས་འཇུག་པའི་ཆོས་ཡིན་ནོ། །ཞེས་པའི་རྟགས་སྦྱོར་ལ་བརྟེན་ནས་གྲུབ་
སྟེ། འབྲུ་ཡི་རྒྱུན་དང་ཆོས་མཐུན་ཕྱིར། སྲིད་པ་ཆད་ལས་བྱུང་བ་མིན། ཞེས་གསུངས།
ཡང་ན་སྐྱེ་སྲིད་ཆོས་ཅན། འཆི་སྲིད་ཆད་ཙམ་ལས་མི་འབྱུང་སྟེ། འབྲུའི་རྒྱུན་ཡུལ་གཞན་
~201 ~

མཛོད་ཉི་མའི་དཀྱིལ་འཁོར།
ནས་གཞན་དུ་རྒྱུན་གྱིས་འཇུག་པ་དང་ཆོས་མཐུན་པའི་ཕྱིར། གཞན་ཡང་། མེ་ལོང་ནང་
གི་བྱད་བཞིན་གྱི་གཟུགས་བརྙན་དེ་འཆི་སྲིད་ཆད་ཙམ་ལས་སྐྱེ་སྲིད་འབྱུང་བའི་མཐུན་
དཔེ་མ་ཡིན་པར་ཐལ། །མེ་ལོང་ནང་གི་བྱད་བཞིན་གྱི་གཟུགས་བརྙན་གཞི་མ་གྲུབ་པའི་
ཕྱིར་དང་། གྲུབ་ཏུ་ཆུག་ཀྱང་དཔེ་དོན་མི་མཚུངས་པའི་ཕྱིར། །གཟུགས་བརྙན་མ་གྲུབ་ཕྱིར་
བ་དང་། མི་འདྲའི་ཕྱིར་ན་དཔེ་མ་ཡིན། ཞེས་གསུངས། གཟུགས་བརྙན་གཞི་མ་གྲུབ་པར་
ཐལ། མེ་ལོང་གི་གོ་ས་གཅིག་ཉིད་ན་མེ་ལོང་དང་གཟུགས་བརྙན་ལྷན་ཅིག་དུ་ཚོགས་པ་
མེད་པའི་ཕྱིར་ཏེ། དེ་བསྟན་དུ་མེད་ལ་ཐོགས་པ་དང་བཅས་པའི་གཟུགས་སུ་མཚུངས་པའི་
ཕྱིར། །མ་གྲུབ་ན་མེ་ལོང་ནང་གི་བྱད་བཞིན་གྱི་གཟུགས་བརྙན་ཡོད་པར་བུད། དཔེ་དོན་
ཡང་མི་མཚུངས་པར་ཐལ། །བྱད་བཞིན་གྱི་གཟུགས་བརྙན་དེ་མེ་ལོང་གཡའ་དག་པ་དང
བྱད་བཞིན་གཉིས་ཀ་ཚོགས་པ་ལས་བྱུང་བ་གང་ཞིག །སྐྱེ་སྲིད་དེ་འཆི་སྲིད་ཆད་ཙམ་ཁོ་
ན་ལས་བྱུང་བའི་ཕྱིར། །རྟགས་ཕྱི་མ་དངོས། དང་པོ་མ་གྲུབ་ན་མེ་ལོང་ནང་གི་གཟུགས་
བརྙན་ཡོད་པ་འབུད། ཞེས་པ་སྟེ། གཅིག་ན་ལྷན་གཅིག་གཉིས་མེད་ཕྱིར། རྒྱུན་མིན་གཉིས་
ཕྱིར་ལས་བྱུང་ཕྱིར། ཞེས་གསུངས་སོ། ཁོ་ན་རེ། སྐྱེ་སྲིད་ཀྱང་རྒྱུའི་གཙོ་བོར་འཆི་སྲིད་
དང་། ལྷན་ཅིག་བྱེད་རྐྱེན་ཕ་མའི་ཁུ་ཁྲག་གཉིས་ཀ་ཚོགས་པ་ལས་བྱུང་བ་ཞེས་ན་མི་འཐད་
ཏེ། རྫུས་སྐྱེས་ཆེས་མང་བར་ཡོད་པའི་ཕྱིར་རོ། །གཉིས་པ་ནི། བར་སྲིད་ཡོད་པ་ལུང་གིས་
གྲུབ་ཏེ། བཅོམ་ལྡན་འདས་ཀྱི་སྲིད་པ་བདུན་སྟོན་པའི་མདོ་ལས། སྲིད་པ་ནི་བདུན་ཏེ།
དམྱལ་བའི་སྲིད་པ་དང་། ཞེས་པ་ནས། སྲིད་པ་བར་མའོ། །ཞེས་དང་། དགའ་བོ་མངའ་
འཇུག་གི་མདོ་ལས་གནས་གསུམ་མངོན་དུ་གྱུར་པའི་མའི་མངལ་དུ་བུ་ཆགས་ཏེ། མ་རུང་
ཞིང་ཟླ་མཚན་དང་ལྡན་པ་དང་། ཕ་མ་གཉིས་ཆགས་པར་གྱུར་ཅིང་ཕྲད་པ་ན། དྲི་ཟ་ཉེ་བར་
གནས་པར་གྱུར་ནའོ།།ཞེས་གསུངས་པའི་དྲི་ཟ་དེ་བར་སྲིད་ལ་བྱེད་རིགས་པའི་ཕྱིར་དང་།
ཕྱིར་མི་འོང་ལྔར་གསུངས་པའི་མདོ་ལས། ཕྱིར་མི་འོང་བར་འདའ་བ། སྐྱེས་འདའ་བ་
~202~

མཛོད་ཉི་མའི་དཀྱིལ་འཁོར།
གསུམ་གོང་ཕོ་བ་དང་ལྔར་གསུངས་པའི་ཕྱིར། བར་སྲིད་མེད་ན་བར་འདའ་བ་མེད་
དགོས་པའི་ཕྱིར་དང་། སྐྱེས་བུ་དམ་པའི་འགྲོ་བ་བདུན་སྟོན་པའི་མདོ་ལས་ཀྱང་། ཕྱིར་མི་
འོང་བར་འདའ་བ་ལ་མྱུར་བར་འདའ་ཕ་ལ་སོགས་པ་གསུམ་གསུངས་པའི་ཕྱིར། བར་སྲིད་
ཡོད་པར་གྲུབ་པའི་ཕྱིར། མགུར་ནས་གསུངས་ཕྱིར་ཡོད་དྲི་ཟ། ལྔར་གསུངས་འགྲོ་མདོ་
ལས་ཀྱང་གྲུབ། ཞེས་གསུངས། ཁོ་ན་རེ། དྲི་ཟ་ཡང་ཉེ་བར་གནས་པ་གྱུར་ནའོ། །ཞེས་མི་.
འདོན་གྱི། ཕུང་པོ་ཞིག་པ་ཉེ་བར་གནས་པར་གྱུར་ནའོ། །ཞེས་འདོན་ནོ། །ཞེ་ན་མི་འཐད་དེ།
རྔ་ལེན་གྱི་བུའི་མདོ་ལས། ཁྱོད་ཀྱི་དྲི་ཟ་ཉེ་བར་གནས་པར་གྱུར་པ་དེ་རྒྱལ་རིགས་ཞིག་
གམ་བྲམ་ཟེའི་རིགས་སམ་རྗེའུ་རིགས་སམ་དམངས་རིགས་སམ། འོན་ཏེ་ཤར་ཕྱོགས་ནས་
འོང་བ་ཞིག་གམ། ཞེས་གསུངས་ལ། ཕུང་པོ་ཞིག་པ་དེ་དག་ཏུ་མི་འབྱུང་བའི་ཕྱིར། ཁོ་ན་
རེ། པར་སྲིད་མེད་དེ། བདུད་སུན་འབྱིན་བྱེད་ཀྱིས་སངས་རྒྱས་འོད་སྲུང་གི་ཉན་ཐོས་
མཁས་པ་མགུ་བ་ལ། ཀླད་པར་རྡོའི་ཁུ་འཚུར་བསྣུན་ནས་ཤི་བ་ལུས་དེ་ཉིད་ལ་མེས་བསྐོར་
ཏེ་དམྱལ་བར་ལྷུང་བར་བཤད་པའི་ཕྱིར་ཞེ་ན། སྐྱོན་མེད་ཏེ། ཚེ་དེ་ལ་མཐོང་ཆོས་ལ་མྱོང་
འགྱུར་གྱི་ལས་སྨིན་པ་ཡིན་གྱིས་སྐྱེ་གནས་མྱོང་འགྱུར་ཕྱིས་སྨིན་པར་འགྱུར་པའི་ཕྱིར་
ཏེ། ཤི་ནས་བར་སྲིད་ཀྱི་རྒྱུན་གྱིས་མནར་མེད་དུ་སོང་བ་ཡིན་གྱིས། མ་ཤི་བར་མིའི་རྟེན་
ཁོ་ན་དམྱལ་བར་འགྲོ་མི་སྲིད་པའི་ཕྱིར། །དེ་དག་གི་དོན་བསྡོམ་དུ་བསྡུས་ན། སྲིད་པ་
བདུན་དང་མངལ་འཇུག་དང༌། རྔ་ལེན་ཕྱིར་མི་འོང་བ་དང་། འགྲོ་མདོ་སྤེལ་མའི་ཚིགས་
བཅད་ལས། པར་སྲིད་ཡོད་པར་གསུངས་ཞེས་བྱ། །ཞེས་སོ། །ཕྱི་མ་ཡང་མདོ་ལས།
སངས་རྒྱས་འོད་བསྲུངས་དང་། དེའི་ལྷན་ཅིག་གནས་པའི་ཚེ་དང་ལྡན་པ་མཁས་པ་མགུ་
བ་ཞེས་བྱ་བ་གཉིས། བྲམ་ཟེའི་གྲོང་ལ་ཅན་ཞེས་བྱ་བར་བསོད་སྙོམས་ལ་ཞུགས་པ་
ན། །བདུད་སུན་འབྱིན་བྱེད་ཅེས་བྱ་བས་དགེ་སློང་མགོ་རེག་འདི་བསད་ལ་འཇུག་པའི་གོ་
སྐབས་མི་རྙེད་པར་བྱའོ་སྙམ་ནས་རྡོ་བ་དང་སེག་མས་ཚེ་དང་ལྡན་པ་མཁས་པའི་སྤྱི་བོར་
-203-

མཛོད་ཉི་མའི་དཀྱིལ་འཁོར།
བསྣུན་པས་ཁྲག་འཛགས་པ་སངས་རྒྱས་འོད་བསྲུངས་གིས་གཟིགས་ནས། ཨེ་མ་བདུད་
སུན་འབྱིན་བྱེད་འདི་ནི་ཤིན་ཏུ་ཚོད་མི་ཤེས་པ་ཡིན་ནོ། །ཞེས་གསུངས་མ་ཐག་ཏུ་སྔར་གྱི་
ལུས་དེ་ཉིད་ཀྱི་དམྱལ་བ་ཆེན་པོ་མནར་མེད་པར་ལྷུང་བར་འགྱུར་རོ། །ཞེས་གསུངས་
སོ། །ཁོ་ན་རེ། བར་སྲིད་ཡོད་ན། མཚམས་མེད་ལྔ་གང་རུང་བྱས་མ་ཐག་ཏུ་དམྱལ་བར་སྐྱེ་
བར་བཤད་པ་དང་འགལ་ལོ་ཞེ་ན། མི་འགལ་ཏེ། མཚམས་མེད་ལྔ་གང་རུང་བསགས་ལ་
མ་སྦྱངས་པའི་གང་ཟག་སྐྱེ་བ་ཕྱི་མ་ལ་འགྲོ་བ་གཞན་དུ་མི་སྐྱེ་བར། མནར་མེད་ཁོ་ནར་སྐྱེ་
པ་ལ་དགོངས་པའི་ཕྱིར་རོ། །ཁོ་ན་རེ་བར་སྲིད་ཡོད་ན། བཅོམ་ལྡན་འདས་ཀྱིས་བྲམ་ཟེ་
ཞིག་ལ། བྲམ་ཟེ་ན་ཚོད་ཁྱེར་ཟིན་དགའ་བ་དང་། ན་བ་ཡིན་ཏེ་གཤིན་རྗེའི་དྲུང་དུ་ཕྱི། བར་
ན་ཁྱོད་ཀྱི་གནས་ཀྱང་ཡོད་མིན་ཞིང་། ཁྱོད་ཀྱི་ལམ་རྒྱག་ཀྱང་ནི་ཡོད་མ་ཡིན། །ཞེས་
གསུངས་པ་དང་འགལ་ལོ། ཞེ་ན། མི་འགལ་སྟེ། དེ་ནི་མིའི་ནང་དུ་ཡུན་རིང་མི་གནས་པ་
ཙམ་ལ་དགོངས་པའི་ཕྱིར་རོ། །ཁོ་ན་རེ། ལུང་འཁོར་ལོར་བྱེ་བའི་གཞི་ལས། ལྷ་བྱིན་ལུས་
དེ་ཉིད་ཀྱིས་དམྱལ་བར་སོང་པ་གསུངས་པ་དང་། རྒྱལ་པོ་གཏུམ་པོས། དྲང་སྲོང་བཟོད་པ་
སྨྲ་བ་ལ་གནོད་པར་བྱས་པས་ས་གས་ནས་དེ་མ་ཐག་ཏུ་དམྱལ་བར་ལྷུང་བར་གསུངས་པ་དང་
འགལ་ལོ། །ཞེ་ན་མི་འགལ་ཏེ། དེ་ནི་གསོན་པོའི་ལུས་མེས་བསྐོར་ཏེ། ཤི་ནས་སྲིད་པ་
བར་མ་བརྒྱུད་དེ་མ་ཐག་ཏུ་དམྱལ་བར་སོང་བ་ཡིན་པ་ལ་དགོངས་པའི་ཕྱིར་ཏེ། བསྡུ་བ་
ལས། འགྲོ་བ་གང་ཡང་རུང་བའི་ལུས་མ་སྤང་པར་གཞན་གྱིས་ཐོབ་པར་འགྱུར་བ་དེ་ནི་
གནས་མེད་དོ། །ཞེས་གསུངས་པའི་ཕྱིར། གསུམ་པ་ནི་འདི་ནས་ཤི་འཕོས་ཏེ། ཕྱི་མའི་སྐྱེ་
སྲིད་མ་གྲུབ། ད་ལྟ་བར་དོ་ན་གནས་པའི་རྟགས་སུ་སྔར་མ་ཤི་བའི་དུས་ན་མེད་པའི་གཞན་
སེམས་རིག་པ་སོགས་མངོན་པར་ཤེས་པ་དང་ལྡན་པ་དང་། སྔར་རི་ར་བ་ཁམ་ཁྱིམ་
སོགས་ལ་ཐོགས་པ་ལ་ད་ལྟ་དེ་དག་ལ་ཐོགས་མེད་དུ་འགྲོ་བ་དང་། སྔར་སེམས་ཀྱིས་གང་
སླེབ་སར་ལུས་ཀྱིས་མ་སླེབ་པ་ལ་ད་ལྟ་སེམས་ཀྱིས་གང་སླེབ་པ་དང༌། །སྔར་མར་མེ་ཉི་ཟླ་
~204~

མཛོད་ཉི་མའི་དཀྱིལ་འཁོར།
སོགས་ཀྱི་འོད་ལ་ཕྱིན་པ་ན་རང་ལུས་ཀྱི་གྲིབ་མ་ཡོད། །ད་ལྟ་དེ་འང་མེད་པ་དང་། སྔར་ས་
འཇམ་པོ་ལ་ཕྱིན་པ་ན་རང་གི་རྐང་རྗེས་ཡོད། ད་ལྟ་དེ་མེད་པ་དང་། སྔར་རང་གིས་ལབས་
པ་ན་གཞན་གྱིས་རང་ལ་གཏམ་ལན་མཇལ་བ་ཡོད། ད་ལྟ་རང་གི་ཇི་ཙམ་ལཕས་ཀྱང་
གཏམ་ལན་མཇལ་བ་མེད་པ་སོགས་ཡོད་དེ། དེ་དག་བར་དོ་ན་གནས་པའི་རྟགས་སོ།
གཞན་ཡང་དེར་མ་ཟད། འཇིགས་པའི་དགྲ་བཞི། ཡང་བའི་གནས་གསུམ་མཐོང་བ་སོགས་
བར་དོ་ན་གནས་པའི་རྟགས་སོ། ༈ །བཞི་པ་ནི། བར་སྲིད་དེའི་ཤ་ཚུགས་ཏེ་བྱད་དབྱིབས་
བཞག་ཏུ་ཡོད་དེ། སྔོན་དུས་ཏེ་ད་གདོད་འབྱུང་བར་འགྱུར་བའི་སྐྱེ་སྲིད་ཀྱི་སྲིད་པའི་ཤ་
ཚུགས་ཅན་དུ་འབྱུང་བའི་ཕྱིར་ཏེ། དེ་དང་འཕེན་བྱེད་ཀྱི་ལས་གཅིག་གིས་འཕང་པའི་ཕྱིར་
ཏེ། །དེ་ནི་འཕེན་པ་གཅིག་པའི་ཕྱིར། སྔོན་དུས་སྲིད་འབྱུང་ཤ་ཚུགས་ཅན་ཞེས་དང་། །གོང་
མར། གང་དུ་སྐྱེ་བར་འགྱུར་བ་དེའི་བྱད་གཟུགས་སོ། །ཞེས་གསུངས་སོ། །སྔོན་དུས་ཀྱི་
སྲིད་པ་བཞག་ཏུ་ཡོད་དེ། ཚེ་ཕྱི་མའི་སྐྱེ་སྲིད་སྐད་ཅིག་གཉིས་པ་ནས། དེའི་འཆི་སྲིད་མ་
གྲུབ་ཀྱི་བར་གྱི་སྲིད་པ་དེ། བར་སྲིད་དེའི་སྔོན་དུས་ཀྱི་སྲིད་པ་ཡིན་པའི་ཕྱིར་ཏེ། དེ་ནི་འཆི་
བའི་སྔོན་རོལ་ཏེ། སྐྱེ་བའི་སྐད་ཅིག་ཕན་ཆད་དོ། །ཞེས་གསུངས་སོ། །ཁ་ཅིག་ན་རེ། སྔོན་
དུས་ཞེས་པ་སྐྱེ་བ་སྔ་མ་ལ་བྱས་ནས། སྐྱེ་བ་སྔ་མའི་ཤ་ཚུགས་ཅན་དུ་འབྱུང་ངོ་། །ཞེས་
ཟེར་ཞིང་། འགའ་ཞིག་ན་རེ། བར་དོའི་ཚེའི་ཕྱེད་སྐྱེ་བ་སྔ་མ་དང་ཕྱེད་ཀྱིས་སྐྱེ་བ་ཕྱི་མའི་ཤ་
ཚུགས་འཛིན་ཞེས་ཟེར་བ་མི་འཐད་དེ། འཕེན་པ་གཅིག །ཞེས་གསུངས་པ་དང་འགལ་བ་
དང་། གཟུགས་མེད་ཁམས་ནས་ཤི་འཕོས་ཏེ། བར་སྲིད་དུ་སྐྱེས་པ་ལ་ལུས་དབྱིབས་མེད་
པར་ཐལ་བའི་གནོད་པ་གཉིས་འབབ་པའི་ཕྱིར་རོ། །ཁ་ཅིག་ན་རེ། ཁྱི་མོའི་མངལ་མནར་
མེད་ཀྱི་མེས་ཚིགས་པར་ཐལ་ཁྱི་མོའི་མངལ་དུ་གྲུབ་པའི་མནར་མེད་ཀྱི་སྲིད་པ་བར་མས་
མནར་མེད་ཀྱི་ཤ་ཚུགས་འཛིན་པའི་ཕྱིར། །ཞེ་ན་མ་ཁྱབ་ཏེ། དེ་འདྲའི་སྲིད་པ་བར་མ་དེ་ཕྲ་
ཞིང་དྭངས་བའི་ལུས་ཅན་ཡིན་པའི་ཕྱིར་དང༌། ཁྱི་མོས་ཀྱང་ཚེ་འདི་ཉིད་ལ་དམྱལ་མེས་
~205 ~

མཛོད་ཉི་མའི་དཀྱིལ་འཁོར།
བསྲེགས་པའི་སྡུག་བསྔལ་མྱོང་བའི་ལས་མ་བསགས་པའི་ཕྱིར། །ཁྱབ་ཏེ། ལས་མ་བྱས་
པ་དང་ཕྲད་པ་དང་། ལས་བྱས་པ་ཆུད་ཟོས་པ་མི་སྲིད་པའི་ཕྱིར་རོ། ༈ །ལྔ་པ་ལ་ལྔ། བར་
སྲིད་ཀྱི་བོང་ཚོད། ཚེ་ཚད་ཀྱི་ཁྱད་པར། ཡུལ་ཅན་གྱི་ཁྱད་པར། ནུས་མཐུའི་ཁྱད་པར།
མིང་གི་རྣམ་གྲངས། ངེས་ཚིགས་དང་བཅས་པ་བཤད་པའོ། །དང་པོ་ནི། འདོད་ལྷ་དང་མིའི་
པར་དོ་ནི་བྱིས་པ་ཡོ་ལྔ་འམ་དྲུག་ལོན་པ་ལྟ་བུ། །གཟུགས་ཁམས་པའི་བར་སྲིད་ནི། ངོ་ཚ་
ཁྲེལ་ཡོད་ཤས་ཆེ་བས་བོང་ཚོད་རྫོགས་ཤིང་ཤོས་དང་པཅས་པ་འདོད་པའི་བར་སྲིད་ངོ་
ཚ་མེད་པ་དང་ཁྲེལ་མེད་ཤས་ཆེ་བས་གཅིར་བུ། འོན་ཀྱང་དམིགས་བསལ་ནི། དགེ་སློང་
མ་དཀར་མོ་སྔོན་གྱི་སྨོན་ལམ་གྱི་དབང་གིས་གོས་དང་བཅས་པ་དང་། སྲིད་པ་ཐ་མའི་བྱང་
སེམས་ཀྱི་བར་སྲིད་གཞོན་ནུ་མཚན་དཔེས་བརྒྱན་ཅིང་ན་བཟའ་དང་བཅས་པའོ། །འོ་ན་ལྷ་
མོ་སྒྱུ་འཕྲུལ་གྱི་མནལ་ལམ་དུ། གླང་པོ་ཆེའི་ཕྲུ་གུ་དཀར་པོ་ལྷུམས་སུ་ཞུགས་པར་རྨིས་པ་
དང་འགལ་ལོ་ཞེ་ན། མི་འགལ་ཏེ། དེ་ནི་མཚན་མ་འགའ་ཞིག་བསྟན་པའི་ཆེད་ཡིན་པའི་
ཕྱིར་ཏེ། དཔེར་ན་རྒྱལ་པོ་ཀྲི་ཀྲིའི་རྨིས་ལྟས་བཅུ་བསྟན་པ་བཞིན་ནོ། །འོ་ན་བཙུན་པ་ཆོས་
ལྡན་རབ་འབྱོར་གྱིས། གླང་ཆེན་དཀར་པོ་མཆེ་བ་དྲུག་ལྡན་པ། །རྐང་བཞི་མཛེས་པ་ལྡན་
པ་ཞལ་བཞེས་ནས། དྲང་སྲོང་གནས་ཤེས་པ་ནི་ཇི་བཞིན་དུ། །ཡུམ་གྱི་ལྷུམ་གྱི་གནས་སུ་
བཞུགས་པར་གྱུར། །ཞེས་གསུངས་པ་དང་འགལ་ལོ། །ཞེ་ན་མི་འགལ་ཏེ། དེ་མནལ་ལམ་
དང་མཐུན་པར་བསྟན་པའི་ཕྱིར་རོ། །དེ་སྐད་དུ་ཡང་རང་འགྲེལ་ལས། བོང་ཚོད་ནི་དཔེར་་
ན་བྱིས་པ་ལོ་ལྔ་འམ་དྲུག་ལོན་པ་ལྟ་བུ་སྟེ་དེ་ཡང་དབང་པོ་གསལ་བ་ཡིན་ནོ་ཞེས་དང་།
ལྷའི་སྲིད་པ་བར་མ་ཡང་བོང་ཚོད་རྫོགས་པ་དང་ངོ་ཚ་ཤས་ཆེ་པའི་ཕྱིར་གོས་དང་བཅས་
པར་འགྱུར་རོ། །བྱང་ཆུབ་སེམས་དཔའ་ཡང་གོས་དང་བཅས་པ་ཡིན་ནོ། །དགེ་སློང་མ་
དཀར་མོའི་ཡང་གོས་དང་བཅས་པ་ཡིན་ནོ། །སྨོན་ལམ་གྱི་དབང་གིས་དེ་ཉིད་ཀྱིས་དཀྲིས་
ནས་བསྲེགས་པའི་བར་དུ་ཡིན་ནོ། །འདོད་པའི་ཁམས་ན་ངོ་ཚ་མེད་པ་ཤས་ཆེ་བའི་ཕྱིར་
~206~

མཛོད་ཉི་མའི་དཀྱེལ་འཁོར།
གཞན་ནི་གཅེར་བུ་ཡིན་ནོ། །ཞེས་གསུངས་སོ། །དགེ་སློང་མ་དཀར་མོས་སྨོན་ལམ་ཇི་
ལྟར་བཏབ་ཅེ་ན། ལུང་ལས་སྟོན་པ་སེར་སྐྱའི་ཚུ་གྲོ་ཏའི་ཀུན་དགའ་ར་བ་ན་བཞུགས་པའི་
ཚེ། སེར་སྐྱ་ན་ཤཱཀྱ་སྐྱེད་པ་ཞེས་བྱ་བ་ལ་བུ་མེད་པ་ལ་ནམ་ཞིག་དེའི་ཆུང་མ་སེམས་ཅན་
དང་ལྡན་པར་གྱུར་པ་ན། དེ་ན་རེ་ཆུང་མ་ལ་གལ་ཏེ་བུ་སྐྱེས་ན་ལེགས། བུ་མོ་སྐྱེས་ན་མས་
སྨད་གཉིས་ཀ་བསྐྲོད་དོ་ཞེས་སྡིགས་སོ། །དེ་ནས་ཕྱིས་ཆུང་མ་བུ་མོ་གཟུགས་བཟང་པ་
གོས་དཀར་པོ་བགོས་པ་ཞིག་བཙས་པ་དང་། བསྐྱེད་པས་གོས་དང་བཅས་པས་ངོ་མཚར་
སྐྱེས་ནས་བཙས་སྟོན་བྱས་ཏེ། མིང་ཡང་དཀར་མོར་བཏགས་སོ། །ཕྱིས་སྐྱེས་པ་དང་།
པསྟན་པ་ལ་རབ་ཏུ་བྱུང་སྟེ། དགྲ་བཅོམ་པ་ཐོབ་བོ། །དེའི་རྒྱུ་དགེ་སློང་རྣམས་ཀྱིས་སྟོན་པ་
ལ་ཞུས་པས་དཀར་མོ་སངས་རྒྱས་འོད་བསྲུང་གི་དུས་ན་ཕྱུག་པོ་ཞིག་གི་ཆུང་མར་གྱུར་པ་
ན། འོད་བསྲུང་དྲང་སྲོང་སྨྲ་བ་རི་དྭགས་ཀྱི་ནགས་ན་བཞུགས་པའི་དྲུང་དུ་ཕྱིན་པ་ན། འོད་
བསྲུང་གི་སྐུ་མཐོང་ཞིང་། ཆོས་ཐོས་་པས་དད་ནས། སངས་རྒྱས་འཁོར་བཅས་ལ་
གདུགས་ཚོད་གསོལ་ནས་དགེ་འདུན་རྣམས་ལ་ཆོས་གོས་སྲབ་རྐྱང་ཕུལ་ཅིང་མཐར་རབ་
ཏུ་བྱུང་ངོ་། །དེ་ལྟར་ཆོས་གོས་སྲ་བརྐྱང་ཕུལ་བས་མྱ་ངན་ལས་འདས་ཀྱི་བར་དུ་གོས་
ཀྱིས་དཀྲིས་ཤིང་སྐྱེས་སོ། །ཞེས་གསུངས་སོ། །རྒྱལ་པོ་ཀྲི་ཀྲིའི་རྨི་བལྟས་བཅུ་ཇི་ལྟ་བུ་ཞེ་
ན། མ་ག་རྡ་བཟང་མོའི་རྟོགས་བརྗོད་ལས་བྱུང་བ་སློབ་དཔོན་རྒྱལ་པོའི་སྲས་ཀྱིས་སྡོམ་དུ་
བསྡུས་པ་ལས། གླང་ཆེན་ཁྲོན་པ་ཕྱེ་དང་ཙནྡ་གླང་ཆེན་བེའུ། དེ་བཞིན་ཀུན་དགའ་ར་བ་
དང་ནི་སྤྲེའུས་དབང་བསྐུར། མི་གཙང་སྤྲེ་དང་རས་ཡུག་འཐབ་མོ་ཞེས་བྱ་བ་རྨིས་ལྟས་
བཅུ་ནི་རྒྱལ་པོ་ཀྲི་ཀྲིས་མཐོང་བ་ཡིན། ཞེས་གསུངས་པ་ལྟར་རོ། །གཉིས་པ་ནི། ཁ་ཆེའི་
གནས་བརྟན་བཙུན་པ་དཔལ་ལེན་ན་རེ། ཇི་སྲིད་སྐྱེ་བའི་ཚོགས་པ་མ་རྙེད་ཀྱི་བར་དུ་
གནས་ཀྱི་ངེས་པ་མེད་ཏེ། དེའི་ཚེ་འཕེན་པ་ལོག་ན་མེད་པས་དེར་ཚེ་རིང་ཟུང་གིས་སྔོན་
དུས་སུ་ཚེ་རིང་ཐུང་དུ་འགྱུགྱུར་པའི་ཕྱིར་དང་། མདོ་མྱང་འདས་ལས་ཀྱང་། སངས་རྒྱས་
~207~

མཛོད་ཉི་མའི་དཀྱིལ་འཁོར།
འོད་བསྲུང་འཇིག་རྟེན་དུ་བྱོན་དུས། རྒྱལ་པོ་འོད་མཛེས་བྱ་བ་ལ། ]ཁྱེའུ་གཞོན་ནུ་
མཛེས་ཞིང་ལྟ་ན་སྡུག་པ་གཅིག་ཡོད་པ་ལས།· ཚེའི་དུས་བྱས་ནས། རྒྱལ་པོ་བཙུན་མོ་
འབངས་ལ་སོགས་པ་ཐམས་ཅད་ཀྱིས་མྱང་ངན་གྱིས་ངུས་སྐད་ཆེན་པོ་བཏབ་བོ། །ཡུལ་
དེའི་ཉེ་འཁོར་ན་རང་སངས་རྒྱས་གཅིག་ཡོད་པས། རྒྱལ་བུ་གང་ན་འདུག་གཟིགས་པས།
བར་དོ་ན་འདུག་པས་རྒྱལ་བུའི་རྩར་བྱོན་ནས། ཁྱོད་ནི་ཤི་ནས་ལོ་གསུམ་ལོན་པ་ལ་ད་
དུང་ཡང་ལུས་མི་ལེན་པ་ཅི་ཡིན་དྲིས་པས། རྒྱལ་བུ་ན་རེ། རྒྱལ་པོ་འཁོར་དང་བཅས་པ་
མྱ་ངན་གྱི་གདུང་བ་ཆེན་པོ་བྱས་ཏེ། ལུས་ལེན་དུ་མི་སྟེར་ཟེར། ངན་སོང་གི་སྡུག་བསྔལ་
ཕྱོགས་གཅིག་ཏུ་བཞག་པ་ལས་བར་དོའི་དྲོ་སྐད་རེ་སྡུག་བསྔལ་ཆེ་སྟེ། ངུས་པའི་མཆི་མ་
བུ་ཡུག་ཁྲག་དུ་འབབ། འཆིངས་པའི་སྐྲ་འགེབ་ན་བུན་སྨག་ཏུ་ཐིབས། །གདུང་བའི་ང་རོ་
འཇིགས་པའི་སྒྲ་དབྱངས་སྒྲོགས། མྱ་ངན་བྱས་པས་དཀར་པོའི་ལྷ་ཡང་གྲེས། མྱ་ངན་བྱས་
པས་ནག་པོའི་བདུད་རྣམས་འདུས། དེའི་སྟོབས་ཀྱིས་སྡུག་བསྔལ་དཔག་མེད་མྱོང་།
འཕགས་པས་གསོན་པ་རྣམས་ལ་མྱ་ངན་མ་བྱེད་ཅིག །ཅེས་འཕྲིན་བསྐུར་བས། རྒྱལ་པོ་
འཁོར་བཅས་ཀྱིས་སྐྲ་ལེགས་པར་བཀྲུས་རྒྱན་བཏགས་ཁྲེལ་མེད་ཀྱི་མྱ་ངན་བཤོལ། · །
ཁྲེལ་ཅན་གྱིས་བདུན་ཚིགས་བྱས། སངས་རྒྱས་འོད་བསྲུང་འཁོར་བཅས་སྤྱན་དྲངས་ནས་
ཞབས་ཏོག་བརྙེས་པར་བྱས། །ཚོགས་རྒྱ་ཆེན་པོ་བསགས། ཡོན་བསྔོ་བ་ཞུས་པས། རྒྱལ་
བུ་དེ་མ་ཐག་ཏུ་སུམ་ཅུ་རྩ་གསུམ་དུ་ལྷར་སྐྱེས་ནས་ཐེག་པ་ཆེན་པོའི་ཆོས་ལ་ལོངས་སྤྱོད་
པར་གྱུར་ཏེ། ཞེས་གསུངས། འགྲོ་མགོན་འཕགས་པས་ཀྱང་། དུས་ནི་ཕལ་ཆེར་ཞག་
བདུན་ནོ། །བདུན་ཕྲག་བདུན་པའང་ཡོད་ཅེས་གྲགས། །ལས་ཀྱི་འཕེན་པ་དྲག་ཞན་གྱིས།
མཚམས་མེད་པ་ཡང་འབྱུང་འགྱུར་ཞིང་། ལོ་དང་བསྐལ་པར་གནས་པའང་སྲིད།་དེས་ན་
ངེས་པ་འགའ་ཡང་མེད། ཞེས་གསུངས་ནས། དཔེར་ན། སྤྱིར་མི་མངལ་སྐྱེས་མའི་མངལ་
དུ་ཟླ་བ་ངོ་བཅུར་གནས་པ་ཡིན་ཀྱང་།།སྔོན་མི་ཞིག་མངལ་དུ་ལོ་དྲུག་ཅུ་གནས་ནས་སྐྱེས་
~208~

མཛོད་ཉི་མའི་དཀྱིལ་འཁོར།
པ་ན་རྒན་པོ་དྲུག་ཅུ་སྐྱེས་སུ་མིང་བཏགས་པར་འདུལ་བ་ནས་གསུངས་པ་བཞིན་ནོ། །
ཞེས་གསུངས་སོ། །འཕགས་པ་ཐོགས་མེད་སྐུ་མཆེད། བཙུན་པ་དབྱིགས་བཤེས་སོགས་
ནི། བར་སྲིད་ཡི་ཚེ་ཚད་ཇི་ལྟར་རིང་ན་ཞག་བདུན་ཕྲག་བདུན་གནས་ཤིང་། དེ་ལས་ལྷག་
པ་མི་གནས་ཏེ། དེའི་བར་དུ་སྐྱེ་གནས་རྙེད་པས་ཁྱབ་པའི་ཕྱིར། དེ་ཡང་དུས་སུ་སྐྱེ་གནས་
མི་རྙེད་ན་ཞག་བདུན་རེ་ནས་ཤི་འཕོས་ཏེ་བར་སྲིད་དེ་ཉིད་དུ་སྐྱེ་བ་ཡིན་ཏེ། བདེ་མཆོག་
སྡོམ་འབྱུང་ལས། ཚོགས་པ་མ་རྙེད་དེ་སྲིད་དུ། ཞག་བདུན་བར་དོའི་སྲིད་པར་གནས།
ཞེས་གསུངས་པ་དང་། ཀུན་བཏུས་ལས། རི་ལྟར་ཐོགས་ན་ཞག་བདུན་གནས་ཏེ། དེ་ཚུན་
ཆད་ཀྱིས་འཆི་འཕོའོ། །ཞེས་དང་། ས་སྡེ་ལས། ཞག་བདུན་གྱིས་ཤི་འཕོའོ། །དེ་ཡང་ཡང་
ན་ནི་དེ་ཉིད་དུ་མངོན་པར་འགྲུབ་པར་འགྱུར་རོ། །ཞེས་དང་བར་མ་དོའི་སྲིད་པ་དེ་ཡང་སྐྱེ་
བའི་རྐྱེན་མ་རྙེད་ཀྱི་བར་དུ་རེ་ལྟར་ཐོགས་ནའང་ཞག་བདུན་བར་ཟད་དོ། །རྐྱེན་རྙེད་ན་ངེས་
པ་མེད། ཡང་མ་རྙེད་ན་ནི། ལུས་བརྗེས་ནས་ཡང་ཞག་བདུན་གནས་སོ། །སྐྱེ་བའི་རྐྱེན་མ་
རྙེད་ན་བདུན་ཕྲག་བདུན་གྱི་བར་དུ་ཡང་གནས་སོ། །དེ་ལས་འདས་པ་ཕན་ཆད་ནི་གདོན་
མི་ཟ་བར་སྐྱེ་བའི་རྐྱེན་རྙེད་པར་འགྱུར་རོ། །ཞེས་དང༌། བཙུན་པ་དབྱིག་བཤེས་ཀྱིས་ཞག་
བདུན་ཏེ་སྐྱེ་གནས་མི་རྙེད་ན། དེར་ཤི་ནས་དེ་ཉིད་དུ་སྐྱེ་ཤིང་གནས་འཚོལ་བར་བྱེད།
ཞེས་གསུངས་པ་དང་། གྲུབ་ཆེན་ཏེ་ལོ་པས། བདུན་གྲག་རེ་ལ་བརྒྱལ་བར་འགྱུར། ཞེས་
དང་། ཕ་དམ་པས། བདུན་བདུན་བཞི་ཅུ་ཞེ་དགུའི་བར། གཤེད་མས་འཚོ་ཞིང་སྡུག་རེ་
སྡུག །ཞེས་གསུངས། པར་དོའི་སྐྱེ་བ་ལན་བདུན་པོ་ཀུན་ཡང་གང་དུ་སྐྱེ་འགྱུར་གྱི་སྔོན་དུས་
ཀྱི་སྲིད་པ་དེའི་བར་དོ་ཡིན་པས་ཤ་ཚུགས་གཅིག་གོ །ཞེས་གསུངས། བྱེ་བྲག་སྨྲ་བ་ན་རེ།
འདི་སྐྱེ་སྲིད་ཚོལ་བའི་ངངཚུལ་ཅན་ཡིན་པས་ཡུན་རིང་དུ་མི་གནས་པར་ཉིང་མཚམས་
སྦྱོར་ལ། དེ་ཡང་ཡུལ་དེར་སྐྱེ་པར་ངེས་ན་སྐྱེ་བའི་ཚོགས་པ་མ་རྙེད་ཀྱང་། ལས་ཀྱི་རྐྱེན་
གྱིས་ཚོགས་པ་དྲངས་ནས་དེར་སྐྱེ། དེར་སྐྱེ་བ་མ་ངེས་ན་ཡུལ་གཞན་དུ་སྐྱེ་ཞེས་ཟེར། དེ་
ལ209~

མཛོད་ཉི་མའི་དཀྱིལ་འཁོར།
ཡང་དགུན་བ་ལང་གི་བར་སྲིད་གྲུབ་ན། དེ་དང་ལས་རིགས་མཐུན་བསགས་པའི་རེ་བ་མེན་
དུ་སྐྱེ་སྟེ། བ་ལང་དཔྱར་འཁྲིག་པ་སྤྱོད། བ་མེན་དུས་མིན་དུ་འཁྲིག་པ་སྤྱོད་པའི་ཕྱིར།
དགུན་རྟའི་བར་སྲིད་གྲུབ་ན་དེ་དང་ལས་རིགས་མཐུན་བསགས་པའི་བོང་བུར་སྐྱེ་སྟེ། རྟ་
གསོས་ཀ་འཁྲིག་པ་སྤྱོད། བོང་བུ་དུས་མིན་དུ་འཁྲིག་པ་སྤྱོད་པའི་ཕྱིར། དབྱར་དོམ་གྱི་
བར་སྲིད་གྲུབ་ན། དྲེད་དང་ལས་རིགས་མཐུན་བསགས་པའི་དྲེད་དུ་སྐྱེ་ཏེ། དོམ་དགུན་
འཁྲིག་པ་བརྟེན། དྲེད་དུས་མིན་དུ་འཁྲིག་པ་སྤྱོད་པའི་ཕྱིར། །དབྱར་དཔྱིད་ཁྱིའི་བར་སྲིད་
འགྲུབ་ན། དེ་དང་ལས་རིགས་མཐུན་བསགས་པའི་ལྕེ་སྤྱང་དུ་སྡེ་སྟེ། །ཁྱི་སྟོན་འཁྲིག་པ་
སྤྱོད། ལྕེ་སྤྱང་དུས་མིན་དུ་འཁྲིག་པ་སྤྱོད་པའི་ཕྱིར། །དཔེར་ན་རྒྱལ་པོ་རྐང་ཕྲ་གཟུགས་
ཅན་གྱི་ཕ་མི་དང་མ་སེངྒེཡིན་པ་བཞིན་ནོ། །སློབ་དཔོན་འདུས་བཟང་གསུངས་སོ། ༈ །
གསུམ་པ་ནི། བར་སྲིད་གང་གིས་མཐོང་བ་བཞག་ཏུ་ཡོད་དོ། རིས་མཐུན་ཕན་ཚུན་གྱི་
བར་སྲིད་ཀྱིས་མཐོང་སྟེ། དེས་རྨི་ལམ་རྨིས་པའི་ཚུལ་གྱིས་མཐོང་བའི་ཕྱིར་དང༌། ལྷའི་
མིག་རྣམ་པར་དག་པ་སྐྱོན་བཅུ་གཅིག་དང་བྲལ་བས་ཀྱང་མཐོང་སྟེ། རིས་མཐུན་ལྷ་མིག་
དག་པས་མཐོང་། ཞེས་དང་། མངོན་པ་གོང་མར། སྐལ་པ་མཉམ་པའི་སེམས་ཅན་རྣམས་
ཀྱང་མཐོང་། ཞེས་གསུངས་པའི་ཕྱིར། །སྐྱོན་བཅུ་གཅིག་ནི།ཐེ་ཚོམ་དང་། ཡིད་ལ་མི་བྱེད་
བ་དང་། ལུས་ཀྱི་གནས་ངན་ལེན་དང་། རྨུགས་པ་གཉིད་དང་། རྒོད་པ་དང་། བརྩོན་འགྲུས་
བརྩམས་གྲགས་པ་དང་། སེམས་ཡ་ཡོ་བོར་གྱུར་བ་དང་། བག་ཚ་བ་དང༌། འདུ་ཤེས་སྣ་
ཚོགས་པ་དང་། སྨྲ་བ་མང་བ་དང་། ཧ་ཅང་བསྒོམ་གྲགས་པ་རྣམས་ཡིན་ནོ། །དེ་ལྟར་ན་ད་
ལྟ་སྔགས་རྙིང་མ་པ་འགའ་ཞིག་སོགས་གཤེད་འགུགས་སུ་གྲགས་པ་བྱས་པས་ཐ་མལ་པས་
བར་དོ་མཐོང་ངོ་། ཞེས་སོགས་འདོད་པ་མི་འཐད་ཏེ།མཁས་པ་ཡིད་གཏན་དུ་མི་རུང་བའི་
ཆོས་ལོག་རྫུན་འབའ་ཞིག་ཡིན་པའི་ཕྱིར་ཏེ། སྐྱེས་ཐོབ་ཀྱི་ལྷའི་མིག་གིས་ཀྱང་བར་སྲིད་
མི་མཐོང་པའི་ཕྱིར་ཏེ། གནས་བདུན་པར། དེས་ནི། སྲིད་པ་བར་མ་མི་མཐོང་ངོ་། ཞེས་
-210~

མཛོད་ཉི་ནི་དཀྱིལ་འཁོར།
གསུངས་པའི་ཕྱིར། །དེ་ཡང་ངན་འགྲོའི་བར་སྲིད་རྣམས་ནི་མིག་མཐུར་དུ་བལྟ་ཞིང་མཐུར་
དུ་འགྲོ། ལྷའི་བར་སྲིད་རྣམས་ནི་མིག་གྱེན་དུ་བལྟ་ཞིང་གྱེན་ལ་འགྲོ། །མིའི་བར་སྲིད་
རྣམས་ནི་མིག་ཐད་ཀར་བལྟ་ཞིང་ཐད་ཀར་འགྲོ། །རང་གི་སྐྱེ་གནས་རྣམས་དང་། རང་དང་
སྔར་དགེ་མི་དགེ་ལྷན་ཅིག་ཏུ་སྤྱད་པ་ཉེ་དུ་ལ་སོགས་པ་རྣམས་རྨི་ལམ་གྱི་ཡུན་ཚད་ཙམ་དུ་
མཐོང་ཞེས་པ་དང་། །སློབ་དཔོན་འཕགས་པ་ཐོགས་མེད་སོགས་གཞན་དག་ན་རེ། ལྷའི་སྲིད་
པ་པར་མས་ཐམས་ཅད་མཐོང་། མི་དང་ཡི་དྭགས་དང༌། དུད་འགྲོ་དང་། དམྱལ་བའི་སྲིད་
པ་བར་མ་རྣམས་ཀྱིས་གོང་མ་གོང་མ་མ་གཏོགས་པ་མཐོང་ངོ༌། །ཞེས་གསུངས་སོ། །བཞི་
པ་ལ་རྫུ་འཕྲུལ་གྱི་ཁྱད་པར་བཤད་པ། ངོ་བོའི་ཁྱད་པར་བཤད་པ། བར་དོར་དགེ་སྡིག་གི་
ལས་བསོག་པ་ཡོད་མེད་དཔྱད་པ། ཁམས་ཟས་ཀྱི་ཁྱད་པར་བཤད་པ་དང་བཞི། །དང་པོ་
ནི། བར་སྲིད་དེ་ལ་ལས་ཡས་སྐྱེས་པའི་རྫུ་འཕྲུལ་བསམ་གྱིས་མི་ཁྱབ་པ་དང་ལྡན་ཏེ།
ལས་ཀྱི་རྫུ་འཕྲུལ་གྱི་ཤུགས་དྲག་པོས་ས་རྡོ་རི་བྲག་པར་སྣང་སོགས་གཟུགས་ཅན་གྱི་
གནས་ཕལ་ཆེར་ལ་ཐོགས་ཐུག་མེད་པར་འགྲོ་ཞིང་། སངས་རྒྱས་ཀྱིས་ཀྱང་དགག་པར་མི་
ནུས་པའི་ཕྱིར། ཕལ་ཆེར་སྨྲོས་པས་ལ་དགོས་པ་ཡོད་དེ། །ལས་ཀྱི་དབང་གིས་མའི་སྐྱེ་
གནས་དང་། རྟེན་བྱིན་རླབས་ཅན་འགའ་ཞིག་དང་རྣལ་འབྱོར་པ་ཁྱད་པར་ཅན་གྱི་ནུས་མཐུ་
འགའ་ཞིག་ལ་ཐོགས་པ་སྲིད་ངོ་ཞེས་རྟོགས་པའི་ཆེད་ཡིན་པའི་ཕྱིར་ཏེ། ལས་ཀྱི་རྫུ་འཕྲུལ་
གྱི་ཤུགས་དང་ལྡན། ཞེས་དང་། ཐོགས་མེད་ལྡན། ཞེས་དང་། མངོན་པ་གོང་མར་འགྲོ་བ་
ལ་ཐགས་ཐོགས་མེད་དོ། །རྫུ་འཕྲུལ་དང་ལྡན་བཞིན་མྱུར་དུ་འགྲོ་ཞིང་། སྐྱེ་བའི་གནས་སུ་
ཐོགས་སོ། ཞེས་གསུངས་སོ། །རིགས་པའི་སྒྲུབ་བྱེད་ཀྱང་ཡོད་དེ། ལྕགས་ཀྱི་ཐོ་ལུམ་
འབར་བ་བཤགས་པའི་ནང་ན། སྲིན་བུ་དམིགས་པ་སོགས་ཡིན་པའི་ཕྱིར། པར་སྲིད་མའི་
མངལ་ལ་ཐོགས་ཏེ། བར་སྲིད་མའི་ལྟོ་བ་ལྟོལ་ཏེ་མི་འཇུག་གིས། སྐྱེ་གནས་ཀྱི་སྒོ་ནས་
འཇུག་པའི་ཕྱིར། རྒྱུ་མཚན་དེའི་ཕྱིར་ཚེ་མ་ལས་སྔར་སྐྱེས་པ་ནུ་བོ་དང་ཕྱིས་སྐྱེས་པ་ཕུ་
~211~

མཛོད་ཉི་མའི་དཀྱིལ་འཁོར།
བོ་ཡིན་ཏེ། ཕྱི་མའི་བར་སྲིད་དེ་སྔར་མངལ་དུ་ཞུགས་པའི་ཕྱིར། །གཉིས་པ་ནི། བར་སྲིད་
ཀྱི་གང་ཟག་ཡིན་ན་དབང་པོ་ཀུན་ཚངས་པས་ཁྱབ་སྟེ། ལས་ཀྱི་རྣམ་སྨིན་གྱིས་འཕངས་
པའི་ཕྲ་ཞིང་དྭངས་བའི་ལུས་ཅན་ཡིན་པའི་ཕྱིར་ཏེ། དབང་པོ་ཀུན་ཚངས་ཞེས་དང་། རྣམ་
འགྲེལ་ལས། ལུས་ཅན་ཡིན་ཡང་ཕྲ་བའི་ཕྱིར། ཞེས་སོགས་གསུངས་པའི་ཕྱིར། ཁོ་ན་རེ།
དམུས་ལོང་གི་བར་སྲིད་ཆོས་ཅན། དབང་པོ་ཀུན་ཚངས་བར་ཐལ། བར་སྲིད་ཀྱི་གང་ཟག་
ཡིན་པའི་ཕྱིར། འདོད་མི་ནུས་ཏེ། དེས་དམུས་ལོང་གི་ཤ་ཚུགས་འཛིན་པའི་ཕྱིར་ཏེ། དེའི་
བར་སྲིད་ཡིན་པའི་ཕྱིར། མ་ཁྱབ་ན། སྔོན་དུས་སྲིད་འབྱུང་ཤ་ཚུགས་ཅན། ཞེས་གསུངས་
པ་དང་འགལ་ལོ་ཞེ་ན། འདིར་མ་ཁྱབ་ཏེ། གཙོ་ཆེ་བ་ལ་དགོངས་པའི་ཕྱིར་ཏེ། དཔེར་ན་
ཕོའི་བར་སྲིད་མངལ་དུ་ཉིང་མཚམས་སྦྱོར་བའི་ཚེ་རྐྱེན་དབང་གིས་མོར་འགྱུར་པ་སྲིད་པ་
བཞིན་ནོ། །གསུམ་པ་ནི། ཁ་ཅིག །ལས་བརྟན་མི་བརྟན་གྱི་བར་སྲིད་གཉིས་ལས། དང་པོ་
ནི། མི་ལྡོག་དེ་ནི་ཅེས་པ་རྩ་འགྲེལ་གྱིས་བསྟན། གཉིས་པ་ནི། ཅི་སྟེན་བཟློག་གོ །ཞེས་
པས་བསྟན་ཏོ། །ཞེས་ཟེར་རོ། །ཕོ་ཚོད་བརྒྱབ་པ་ཡིན་ཏེ། ཉན་ཐོས་སྡེ་པ་དང་ཐེག་པ་ཆེན་
པོའི་ལུགས་བསྲེས་པའི་ཕྱིར། དེས་ན་བྱེ་ཕྲག་སྨྲ་བ་ན་རེ། དམྱལ་བའི་བར་སྲིད་གྲུབ་ནས་
འགྲོ་བ་གཞན་དུ་མི་ལྡོག་ཏེ། དམྱལ་བའི་བར་སྲིད་དང་། དེའི་སྔོན་དུས་ཀྱི་སྲིད་པ་གཉིས་
འཕེན་བྱེད་ལས་གཅིག་པའི་ཕྱིར། འོན་ཀྱང་ཚངས་རིགས་ཀྱི་བར་སྲིད་གྲུབ་ན། དེར་སྐྱེ་
བས་མ་ཁྱབ་ཏེ། བར་འདའ་བའི་ཕྱིར་མི་འོང་ཡོད་པའི་ཕྱིར་ཞེས་བཞེད། གོང་མ་བས་དགེ་
བའམ་མི་དགེ་བའི་ལས་སྟོབས་ལྡན་ཞིག་མངོན་དུ་གྱུར་པའམ། དགེ་བའི་གཤེས་གཉེན་
ནམ། སྡིག་གྲོགས་ཀྱི་སྟོབས་ཀྱིས་བར་སྲིད་གྲུབ་ཀྱང་དེ་དང་རིས་མི་མཐུན་པ་གཞན་དུ་
ལྡོག་པ་ཡོད་དེ། བར་དོར་དགེ་སྡིག་གི་ལས་སྟོབས་ལྡན་སོགས་པ་ཡོད་པའི་ཕྱིར་ཏེ། མདོ་
ལས། བསམ་གཏན་བཞི་པ་ཐོབ་པའི་དགེ་སློང་བསམ་གཏན་བཞི་པའི་བར་དོར་སྐྱེས་པ་ན།
ཐར་པ་ལ་སྐུར་འདེབས་ཀྱི་ལོག་ལྟ་སྐྱེས་པའི་དབང་གིས་སླར་ལོག་ཏེ། དམྱལ་བར་སྐྱེ་བར་
~212~

མཛོད་ཉི་མའི་དཀྱིལ་འཁོར།
གསུངས་པ་དང་། དྲིན་ལན་བསབ་པའི་མདོ་ལས་ཀྱང་། ཤི་བའི་རྗེས་སུ་མྱ་ངན་་བྱས་པས་
ཕྱིར་ལྡོག་པར་བཤད་པའི་ཕྱིར། །བཞི་པ་ནི། ཁམས་ཟས་རགས་པ་མི་ཟ་པར། དྲི་འབའ་
ཞིག་ཟ་སྟེ། བར་སྲིད་དབང་ཆེ་བ་རྣམས་དྲི་ཞིམ་པ་ཟ། དབང་ཆུང་བ་རྣམས་དྲི་མི་ཞིམ་པ་ཟ་
བའི་ཕྱིར་ཏེ། །དེ་ནི་དྲི་ཟའོ། །ཞེས་གསུངས། སྔགས་དང་ཕྱག་རྒྱ་དང་ཏིང་ངེ་འཛིན་ཁྱད་
པར་ཅན་གྱིས་བསྔོས་ན། དེའི་དབང་གིས་བདུད་རྩི་ཐོབ་བོ་ཅེས་རྒྱུད་སྡེ་འགའ་ཞིག་ལས་
གསུངས་པའང་ཡོད་དོ། །ལྔ་པ་ནི། ཡིད་ལས་བྱུང་དང་སྲིད་ཚོལ་དང་། དྲི་ཟ་སྲིད་པ་བར་
མ་དང་། འགྲུབ་པའོ། །ཞེས་དང་། ཀུན་བཏུས་ལས། དེ་ནི་ཡིད་ལས་བྱུང་བ་དང་དྲི་ཟ་ཞེས་
ཀྱང་བྱའོ། །ཞེས་གསུངས་པ་ལྟར་ཡོད་པའི་ཕྱིར། །ཡིད་ཙམ་ལས་བྱུང་བས་ན་ཡིད་ལས་
བྱུང་བ་སྐྱེ་སྲིད་ཚོལ་བའི་ངང་ཚུལ་ཅན་ཡིན་པས་ན་སྲིད་ཚོལ། ཟས་སུ་དྲི་ཟ་བས་ན་དྲི་ཟ།
འཆི་སྲིད་དང་སྐྱེ་སྲིད་ཀྱིས་བར་དུ་བྱུང་བའི་སྲིད་པ་ཡིན་པས་སྲིད་པ་བར་མ། སྐྱེ་སྲིད་
མངོན་པར་འགྲུབ་པར་བྱེད་པའི་སྲིད་པ་ཡིན་པས་མངོན་འགྲུབ་ཀྱི་སྲིད་པ་ཅེས་བྱའོ། ། དྲུག་པ་
ནི༑ བར་སྲིད་སྐྱེ་གནས་སུ་འཇུག་པའི་བསམ་པ་བཞག་ཏུ་ཡོད་ཏེ། མངལ་སྐྱེས་ཀྱི་བར་
སྲིད་ནི་ཕ་མ་ཉལ་པོ་བྱེད་པ་མཐོང་བ་ན་བློ་ཕྱིན་ཅི་ལོག་ཏུ་འགྱུར་བའི་རྩེ་དགའ་སྤྲོད་པའི་
ཡུལ་མའི་ཕོ་བ་དང་ལོང་བུའི་བར་ན་བུ་སྣོད་ཡོད་པ་དེར་འགྲོ་བར་བྱེད་དེ་ཡང་མོར་སྐྱེ་
ན་མའི་རྒལ་ཚིགས་ལ་རྒྱབ་བསྟན་ཅིང་མགོ་བོ་བཞོགས་གཡོན་ལ་བསྟན་ཅིང་ཕ་ལ་ཆགས་
ཤིང་མ་ལ་ཞེ་སྣང་པའི་དབང་གིས་འཇུག་ཅིང་། ཕོར་སྐྱེས་ན་མའི་ལྟོ་བ་གཡས་སུ་རྙེས་
ནས་ཁ་རྒྱབ་ཏུ་བསྟེན། ཙོག་པུར་མ་ལ་ཆགས་ཤིང་ཕ་ལ་ཞེ་སྡང་བའི་བསམ་པས་འཇུག
མ་ནིང་དུ་སྐྱེ་ན་ཕོ་མོའི་འདོད་ཆགས་གང་ཆེ་བའི་འདུག་སྟབས་སུ་འདུག་ལ། དེ་ལས་དྲོད་
གཤེར་སྐྱེ་བ་ནི་དྲི་མངོན་པར་འདོད་པས་བསམ་པས་འགྲོ། །རྫུས་སྐྱེས་སུ་སྐྱེ་བ་ནི་གནས་
མངོན་པར་འདོད་པས་བསམ་པས་སྐྱེ་གནས་སུ་འགྲོ་ཞིང་འཇུག་པའི་ཕྱིར། ༈ །བདུན་པ་
ནི། བར་སྲིད་ལུས་དབྱིབས་ཇི་ལྟ་བུས་འགྲོ་བ་བཞག་ཏུ་ཡོད་དེ། མདོ་ལས། ཡང་དག་
~213 ~

མཛོད་ཉི་མའི་དཀྱིལ་འཁོར
སྡོམ་དང་དཀའ་ཐུབ་ཅན། དྲང་སྲོང་རྣམས་ལ་སྐུར་འདེབས་པ། དེ་དག་སྤྱི་བོ་གཙུག་ཏུ་ནི།
དམྱལ་བ་ཁོ་ནར་ལྷུང་བར་འགྱུར། ཞེས་དང་། དམྱལ་བ་ཡིས་ནི་སྤྱིའུ་གཙུག་ཡིན། ཞེས་
དམྱལ་བའི་བར་སྲིད་སྤྱི་བོ་གཙུག་ཏུ་འགྲོ། ལྷའི་བར་སྲིད་སྟེང་དུ་འགྲོ། མིའི་བར་སྲིད་
སོགས་ཐད་ཀར་འགྲོ། སློབ་དཔོན་གང་སྤེལ་ན་རེ། ཡི་དྭགས་ཀྱི་བར་སྲིད་ཡི་དྭགས་
བཞིན། རྒྱབ་ནས་འགྲོའོ། ཞེས་གསུངས་པ་ལྟར་རོ།།དེ་ཡང་སྐྱེ་བ་ལེན་པའི་ཚེ་ངན་འགྲོར་
སྐྱེ་བ་ཀུ་ཅོའི་སྒྲ་དང་འདམ་བུ་དང༌། ནགས་འཐུགས་པོ་དང་གད་ཕུག་ལ་སོགས་པར་འགྲོ་
བའི་མཚན་མ་འབྱུང་ཞིང་། པདེ་འགྲོར་སྐྱེས་ན་ཆོས་ལ་སོགས་པའི་སྒྲ་སྙན་པ་དང་།
གཞལ་མེད་ཁང་དང་སྐྱེད་མོའི་ཚལ་ལ་སོགས་པར་འགྲོ་བའི་མཚན་མ་འབྱུང་བར་རྣལ་
འབྱོར་སྤྱོད་པའི་སར་གསུངས་སོ། །སྐྱེ་སྲིད་དུ་ཉིང་མཚམས་སྦྱོར་བའི་ཚེ་ཆགས་པ་རྒྱུར་
ངེས་པར་དགོས་ཏེ། དཔེར་ན་ཚ་དམྱལ་དུ་སྐྱེ་ན་ཆར་རླུང་ལ་སོགས་པ་གྲང་བས་ཉེན་པས་
དྲོ་བའི་གནམ་ལ་་ཆགས་པ་དང་། གྲང་དམྱལ་དུ་སྐྱེ་བ་ན་དེ་ལས་བཟློག་པ་ལ་ཆགས་པའི་
དཔང་གིས་ཉིང་མཚམས་སྦྱོར་བའི་ཕྱིར་ཏེ། དེ་སྐད་དུ་ཀུན་བཏུས་ལས། བར་མ་དོའི་
སྲིད་པ་ན་གནས་པ་ནི་སྐྱེ་བའི་གནས་ལ་འདོད་ཆགས་སྐྱེ་ཏེ། དེ་ལས་གཞན་པའི་ཉོན་
མོངས་པ་རྐྱེན་དུ་འགྱུར་རོ། ། ཞེས་ཟེར། ཁོང་ཁྲོ་རྒྱུར་འབྱུང་བ་ཡང་ཡོད་མོད། ཁྱབ་པ་མི་
འཛིན་ཏེ། ཁམས་གོང་མ་གཉིས་ཀྱི་སྐྱེ་སྲིད་དུ་ཉིང་མཚམས་སྦྱོར་བ་ལ་ཁོང་ཁྲོ་མེད་པའི་
ཕྱིར་རོ། བརྒྱུད་པ་ནི། མངོན་པ་ཀུན་བཏུས་ལས། དེ་ལ་མི་དགེ་བ་བྱེད་པའི་སྲིད་པ་བར་
མ་ནི་ཕྱར་བ་ནག་པོའམ་མཚན་མོ་མུན་པ་མུན་ནག་དུ་སྣང་བ་ལྟ་བུའོ། །དགེ་བ་བྱེད་པ་ནི་
དཔེར་ན་སྣམ་བུ་དཀར་པོའམ་ཟླ་བའི་འོད་དང་བཅས་པའི་མཚན་མོར་སྣང་བ་ལྟ་བུའོ། །
ཞེས་དང༌། རྒྱས་པར་མདོ་དྲན་པ་ཉེར་བཞག་ལས། སྲིད་པ་བར་མ་དེ་ཡང་གང་ཞེ་ན། འདི་
ལྷ་སྟེ་འཆི་བའི་ཚེ་གང་གཟུགས་སྣང་བར་འགྱུར་བ་དག་ཡིན་ཏེ། འདི་ལྟ་སྟེ་མི་གང་མིའི་
འཇིག་རྟེན་ནས་འཆི་ལ་ལྷ་རྣམས་ཀྱི་ནང་དུ་སྐྱེ་བ་དེ་ནི་སྲིད་པ་བར་མར་མཚན་མར་སྡུག་གུ་
·214~

མཛོད་ཉི་མའི་དཀྱིལ་འཁོར།
དག་མཐོང་བར་འགྱུར་ཏེ། འདི་ལྟ་སྟེ། སྣམ་བུ་དཀར་པོ་སྐྱ་ནར་ཤིན་ཏུ་སྲབ་ཅིང་འཇམ་པ་
དག་འབབ་ཏེ་དེ་མ་ཐག་ཏུ་དེའི་སྙིང་རབ་ཏུ་དགའ་ཞིང་བཞིན་མདོག་གསལ་བར་འགྱུར་
རོ། །ཞེས་དང་། གལ་ཏེ་འཛམ་བུ་གླིང་ནས་མི་དག་འཆི་བ། དེ་གལ་ཏེ་བྱང་གི་སྒྲ་མི་སྙན་
དུ་སྐྱེ་བར་འགྱུར་ན་དེས་སྣམ་བུ་དམར་པོ་བུ་ག་དཀར་པོ་ཡང་ཞིང་འཇམ་ལ་ཡིད་དུ་འོང་
བ་མཐོང་ངོ༌། །ཞེས་དང༌། དེ་འཆི་བའི་ཚེ་ནམ་མཁའ་ལ་ལག་པ་གཡོབ་པར་བྱེད་དོ། །
གཉེན་འདུན་དེ་དག་ན་རེ་ནམ་མཁའ་ཉིད་ལ་ཉུག་པར་བྱེད་དོ། ཅེས་བརྗོད་དོ། །དེའི་འོག་
ཏུ་ཡང་རླུང་འབྱུང་ལ་འཆི་བ་ཡིན་པའི་དུས་གྲང་བར་འགྱུར་ཏེ། དྲོ་བ་འདོད་པའི་འདུ་ཤེས་
འབྱུང་ངོ་། །དེ་ནས་དྲོ་བ་འབྱུང་བ་དང་། དེའི་གྲང་པ་ལས་ལོག་པར་འགྱུར་རོ། །རེག་པ་
དེས་དེའི་བདེ་བ་འབྱུང་ལ། །དེས་སེམས་བདེ་བ་དེ་ལ་དམིགས་པར་སེམས་ཀྱིས་འཕྲོག་
པར་བྱེད་དོ། །ངུ་བ་དང་ཆོ་ངེས་འདེབས་པ་དང་སྐྲ་འབལ་བའི་སྒྲ་མི་ཆོས་སོ། །རྒྱ་ལ་ལས་
མི་སྙན་པ་ཡིད་ཀྱིས་ཐོས་ན་ཡང་དེ་ལས་ཀྱི་རླུང་རྣམས་ཀྱིས་གཞན་དུ་འཁྱེར་བར་བྱེད་ཏེ།
དེ་ལ་གཉེན་འདུན་དག་འཆི་བའི་དུས་སུ་བར་ཆད་མེད་པ་ཡིན་ནོ། །ཞེས་དང་། དེ་གང་གི་
ཚེ་བྱང་སྒྲ་མི་སྙན་དུ་མའི་མངལ་དུ་སྐྱེ་བར་འགྱུར་ན་དེ་མཚོ་དེ་ནས་ཐང་ལ་འབྱུང་ངོ་།
དེས་དེར་འཁྲིག་པའི་མི་གཙང་བའི་ཕ་མ་སྦྱོར་བ་དག་མཐོང་པ་དང་ལོག་པར་མཐོང་ཏེ། ཕ་
ནི་བྱ་ངང་པར་མཐོང་། མ་ནི་བྱ་ངང་མོར་མཐོང་ངོ་། །གལ་ཏེ་བདག་ཉིད་བུད་མེད་དུ་འགྱུར་
ན་ནི་པདག་ཉིད་ངང་མོར་མཐོང་ངོ་། །ཅི་སྟེ་སྐྱེས་པར་འགྱུར་ན་ནི། །དེས་བདག་ཉིད་ངང་
པར་མཐོང་སྟེ། དེས་ངང་པ་དེ་བསྐྲད་ནས་མ་དང་འཁྲིགཔའི་ཆོས་ཀྱི་སྦྱོར་བ་བྱེད་དོ། །དེ་
ལྟར་བྱང་སྒྲ་མི་སྙན་དུ་སྐྱེ་བར་འགྱུར་རོ། །ཞེས་དང་། གལ་ཏེ་ནུབ་ཀྱི་བ་ལང་སྤྱོད་ཀྱི་མི་
རྣམས་ཀྱི་ནང་དུ་སྐྱེ་བར་འགྱུར་ན། དེའི་མཚན་མ་འདི་དག་འབྱུང་པར་འགྱུར་ཏེ། འདི་ལྟ་
སྟེ། འཆི་བའི་ཚེ་དེའི་ཁྱིམ་ཐམས་ཅད་སེར་པོ་མཐོང་ལ་སྣམ་པུ་སེང་པོ་ཁ་དོག་བཟང་བོ། །
སེར་པོར་སྣང་བ་ཀུན་ནས་སྤྲིན་ལྟ་བུར་མཐོང་ངོ་། །ཞེས་དང་། དེའི་འོག་ཏུ་སྲིད་པ་ཐ་མ་
~215 ~

མཛོད་ཉི་མའི་དཀྱིལ་འཁོར།
པའི་སེམས་འབྱུང་ངོ་། །དེས་བདག་ཉིད་བ་གླང་གི་གཟུགས་དང་། བ་ལང་ལོང་ལོང་པོ་
འཁོད་པ་ཀུན་རྨི་ལམ་ལྟ་བུར་མཐོང་ངོ་། །ཞེས་དང་།གང་གི་ཚེ། ཕ་མ་དག་སྦྱོར་བར་བྱེད་
པ་དང་གལ་ཏེ་སྐྱེས་པར་འགྱུར་ན་ནི་དེས་བདག་ཉིད་ཕོ་ཁྱུ་མཆོག་གཟུགས་ཆེན་པོ་ཁྱུ་མཆོག་
གི་ཟླ་བ་ལྟ་བུར་མཐོང་ངོ་། །ཕ་དེ་འོང་བ་དང་དེས་བསྐྲད་ནས་དེ་དང་ལྷན་ཅིག་སྦྱོར་བར་
བྱེད་དོ། །དེ་ལྟར་ནུབ་ཀྱི་བ་ལང་སྤྱོད་དུ་སྐྱེ་བར་འགྱུར་རོ། །ཞེས་དང༌། གལ་ཏེ་ཤར་ཀྱི་
ལུས་འཕགས་གླིང་གི་མི་རྣམས་ཀྱི་ནང་དུ་སྐྱེ་བར་འགྱུར་ན། དེ་འཆི་བའི་དུས་ན་སྲིད་པ་ཐ་
མ་དང་ཉེ་བའི་སེམས་ལ་སྣམ་བུ་སྔོན་པོ་མཐོང་ངོ༌། །དེས་ཁྱིམ་གྱི་ནང་ན་གནས་བཞིན་དུ་
ནམ་མཁའ་དེ་ལ་ཀུན་ནས་ཤིན་ཏུ་སྔོན་པོར་སྣང་ཞིང་སྡུག་པ་གཅིག་མཐོང་ངོ་། ། ཞེས་དང་།
དེའི་འོག་ཏུ་དེ་སྲིད་པ་ཐ་མའི་སེམས་བྱུང་ཏེ། དེས་སྲིད་པ་བར་མ་ལ་བདག་ཉིད་རྟ་ལྟ་བུ་
མཐོང་ངོ༌། །ཤར་གྱི་ལུས་འཕགས་གླིང་ན་ཕ་མ་ནི་རྟ་སེབ་དང་རྒོད་མ་སྦྱོར་བ་ལྟ་བུར་སྣང་
ལ། །དེ་གལ་ཏེ་སྐྱེས་པར་འགྱུར་ན་ནི་འདི་སྙམ་དུ་སེམས་ཏེ། རྒོད་མ་འདི་དང་བདག་སྦྱོར་
བ་བྱའོ་སྙམ་པའི་སེམས་འབྱུང་ངོ་། །གལ་ཏེ་བུད་མེད་དུ་སྐྱེ་ན་ནི། དེ་འདི་སྙམ་དུ་སེམས་
ཏེ། འདི་ལྟར་སེབ་འདི་བདག་ལ་རྒལ་དུ་བཞུགས་པར་བྱའོ་སྙམ་པ་དེ་ནི་བུད་མེད་དུ་
འགྱུར་ཏེ། ཞེས་དང༌། གཙོ་བོ་དག་འགྲོ་བ་བར་མའི་འབྱེད་པ་འདི་ནི་ཕྲ་སྟེ་ཕྱི་རོལ་བའི་
ཤེས་པ་འཇིག་རྟེན་པའི་ལྟ་བ་དང་ཡང་དག་པར་ལྡན་པ་གང་ཡང་རུང་བ་དག་གིས་དེ་དག་
ཤེས་པར་མི་ནུས་སོ། །ཞེས་དང་། དེ་ཕ་མ་གཉིས་འཁྲིག་པའི་ཆོས་དང་ལྡན་པར་གྱུར་ན་
ནི་དེ་ལོག་པར་མཐོང་བར་འགྱུར་ཏེ། མ་ལ་ནི་ཆུང་མའི་འདུ་ཤེས་སྐྱེའོ། །ཕ་ལ་ནི་དགྲའི་
འདུ་ཤེས་སྐྱེའོ། །དེ་འདི་སྙམ་དུ་སེམས་ཏེ་བདག་གི་དྲུང་དུ་འགྲོའོ་སྙམ་ནས་དེས་མ་དེ་ལ་
འཁྲིག་པའི་ཕྱིར་འཕྲད་པར་བྱེད་དོ། །གལ་ཏེ་བུད་མེད་དུ་འགྱུར་ན་ནི་དེ་འདི་སྙམ་དུ་
སེམས་ཏེ་བདག་གི་ཁྱིམ་ཐབ་འདི་འདིས་འཕྲོག་སོ་སྙམ་ནས་ཞེ་སྡང་བསྐྱེད་པར་བྱེད་དོ། །
དེར་མར་སྐྱེས་པ་དང་འབྱེད་པར་འདོད་ཅིང་བདག་ཉིད་དེ་དང་འཕྲད་པར་བྱེད་དོ། །དེའི་ཚེ་
~216~

མཛོད་ཉི་མའི་དཀྱིལ་འཁོར།
སྲིད་པ་བར་མའི་རྣམ་པར་ཤེས་པ་འགག་ཅིང་། སྐྱེ་བའི་སྲིད་པ་རྣམ་པར་ཤེས་པ་འབྱུང་ཏེ།
ཞེས་དང་། བསོད་ནམས་དག་ནི་ཉམས་དགའ་ལ། དེ་དག་འབྲས་བུ་མཆོག་ཏུ་དགེ །
བསོད་ནམས་ལྟ་བུར་སྒྲོལ་བ་མེད། །དེ་ལྟ་བས་ན་བསོད་ནམས་བྱོས། །བསོད་ནམས་
གཉེན་གྱི་མཆོག་ཡིན་ཏེ། བསོད་ནམས་གཏེར་ནི་ཟད་མི་ཤེས། །བསོད་ནམས་མར་མེ་ལྟ་
བུ་ཡིན། །དེ་བཞིན་ཕ་དང་མ་དང་མཚུངས་། །བསོད་ནམས་བྱས་ན་འགྲོ་བའི་ལྷ། །བསོད་
ནམས་ཀྱིས་ནི་བཟད་འགྲོར་འཁྲིད། མི་ཡུལ་བསོད་ནམས་བྱས་པ་ནི། དེ་དག་ལྷ་ཡུལ་
དགའ་བར་བྱེད། །འདི་ལྟར་བསོད་ནམས་ཆེ་བའི་མི། །རྟག་ཏུ་བདེ་དང་ལྡན་པར་
འགྱུར། །བསོད་ནམས་ལྟ་བུའི་བདེ་བ་མེད། །དེ་ལྟ་བས་ན་བསོད་ནམས་ཀྱིས། །འཇིག་
རྟེན་གཉིས་ལ་ཕན་བྱེད་ཅིང་། དགའ་དང་ནོར་གྱི་རྒྱུར་འགྱུར་པ། །བསོད་ནམས་ཡིན་པ་
རྟག་ཏུ་མཐོང་། །དེ་ལྟར་བསོད་ནམས་བདེ་མཆོག་ལྡན། །རྟག་ཏུ་བསོད་ནམས་རྗེས་འབྲངས་
ཏེ།།དེ་ནི་གྲིབ་མ་བཞིན་དུ་འབྲངས་། ། དེ་བས་བསོད་ནམས་བདེ་མཆོག་ཏེ། ཞེས་སོགས་
རྒྱས་པར་གསུངས་སོ།
༈ །གཉིས་པ་གནས་ཚུལ་ལ་གཉིས། གང་གནས་པའི་སེམས་ཅན་གྱི་རྟེན་འབྲེལ་
དང་། གང་གིས་གནས་པ་ཟག་བཅས་ཀྱི་རྟེན་འབྲེལ་ལོ། །དང་པོ་ལ་བསྟན་བཤད་བསྡུ་
གསུམ་མོ། །དང་པོ་ནི། ༈ །བདག་མེད་ཕུང་པོ་ཙམ་ཉིད་དོ། །རྐང་པ་བརྒྱད་དེ། ཕྱི་རོལ་པ་
ན་རེ། གང་ཟག་གི་བདག་ཡོད་པར་ཐལ། །སྐྱེ་བ་སྔ་མ་ནས་འདིར་འོང་བ་དང་། འདི་ནས་ཕྱི་
མར་འགྲོ་བ་ཡོད་པའི་ཕྱིར། །ཞེས་ཟེར། མ་ཁྱབ་ཏེ་དེ་ལྟ་ནའང་རྟག་གཅིག་རང་དབང་ཅན་
གྱི་བདག་མེད་པའི་ཕྱིར། ཁོ་ན་རེ། ཕུང་པོ་སྔ་མ་དོར་ནས་ཕྱི་མ་ལེན་པར་བྱེད་པ་པོ་མ་
གྲུབ་པར་ཐལ། གང་ཟག་གི་བདག་མེད་པའི་ཕྱིར། །ཅེས་ཟེར། མ་ཁྱབ་ཏེ། ཕུང་པོའི་རྒྱུན་
ཙམ་ཉིད་ལ་གང་ཟག་དུ་འདོགས་པའི་ཕྱིར་ཏེ། མདོ་ལས།ལས་ནི་ཡོད་དོ་རྣམ་པར་སྨིན་པ་
ནི་ཡོད་དོ། ཆོས་བརྡར་བཏགས་པ་མ་གཏོགས་པར་གང་ཕུང་པོ་འདི་དག་འདོར་བཞིན་
~217-

མཛོད་ཉི་མའི་དཀྱིལ་འཁོར།
ཕུང་པོ་གཞན་དག་ཏུ་ཉིང་མཚམས་སྦྱོར་པར་བྱེད་པ་པོ་མི་དམིགས་སོ། །ཞེས་ཕུང་པོ་ལ་
བརྟེན་ནས་བཏགས་པའི་བདག་མི་འགོག་པར་བཤད་པའི་ཕྱིར། འོ་ན་ཕུང་པོ་དེ་དག་ཉིད་
འཇིག་རྟེན་གཞན་དུ་འཕོ་བར་འགྱུར་རོ། །ཞེ་ན་མི་འགྱུར་ཏེ། མར་མེ་སྐད་ཅིག་མ་ཡིན་ཀྱང་
སྣུམ་རས་ཀྱི་ཚོགས་པ་མ་ཟད་ཀྱི་བར་དུ་རྒྱུན་གྱིས་ཡུལ་གཞན་དུ་འགྲོ་བ་བཞིན་དུ། །སྐྱེ་
བ་སྔ་མའི་ཉོན་མོངས་དང་ཟག་བཅས་ཀྱི་ལས་ཀྱི་མངོན་པར་འདུས་བྱས་ཤིང་བགོས་པའི་
སྲིད་པ་བར་མའི་རྒྱུན་གྱིས་ན་མངལ་དུ་འགྲོ་ལ། །དེ་ནས་ཇི་ལྟར་ལས་ཀྱི་འཕངས་པ་
བཞིན་དུ་རིམ་གྱིས་ཕུང་པོའི་རྒྱུན་སྐྱེས་ནས་ལས་དང་ཉོན་མོངས་པའི་རྐྱེན་གྱིས་འཇིག་
རྟེན་ཕ་རོལ་དུ་འགྲོ་བའི་ཕྱིར། ཕུང་པོའི་རྒྱུན་སྐྱེ་ཚུལ་ལ་བཅུ་ཡོད་དེ། མངལ་གྱི་གནས་
སྐབས་ལྔ་ནི། ནུར་ནུར་པོ་དང་། མེར་མེར་པོ་དང་། ནར་ནར་པོ་དང་། འཁྲང་འགྱུར་དང་།
རྐང་ལག་འགྱུས་པའོ། །བཙས་པའི་གནས་སྐབས་ལྔ་ནི། བྱིས་པ། གཞོན་ནུ། དར་མ། དང་
ཡོལ། རྒས་པ་ཏེ་ལྔ་ཡིན་པའི་ཕྱིར། །དེ་ལྟར་སྲིད་པའི་འཁོར་ལོ་ནི་ཐོག་མ་མེད་དེ། སའི་
དངོས་གཞི་ལས། དུས་བརྒྱད་གང་ཞེ་ན་འདི་ལྟ་སྟེ། མངལ་ན་གནས་པའི་དུས་དང་།
བཙས་པའི་དུས་དང་། བྱིས་པའི་དུས་དང་། གཞོན་ནུའི་དུས་དང་། ལང་ཚོའི་དུས་དང་།
དར་ལ་བབ་པའི་དུས་དང་། རྒས་པའི་དུས་དང༌། འཁོགས་པའི་དུས་སོ། །དེ་ལ་མངལ་ན་
གནས་པའི་དུས་ནི་མེར་མེར་པོ་ལ་སོགས་སོ། །བཙས་བའི་དུས་ནི། དེ་ཡན་ཆད་
འཁོགས་པའི་དུས་མན་ཆད་དོ། །བྱིས་པའི་དུས་ནི་འགྲོ་བ་དང་རྩེ་མི་ནུས་པ་མན་ཆད་དོ།
གཞོན་ནུའི་དུས་ནི་འདོད་པ་སྤྱོད་མི་ནུས་པ་མན་ཆད་དོ། །ལང་ཚོའི་དུས་ནི་འདོད་པ་སྤྱོད་
ནུས་པ་ནས་ལོ་སུམ་ཅུ་མན་ཆད་དོ། །དར་ལ་བབ་པའི་དུས་ནི་ལོ་ལྔ་བཅུ་མན་ཆད་དོ། །
རྒས་པའི་དུས་ནི་ལོ་བདུན་ཅུ་མན་ཆད་དོ། །དེ་ཡན་གྱིས་འཁོགས་པའི་དུས་སོ། །ཞེས་
བཙས་པའི་གནས་སྐབས་ལ་བྱིས་པ་སོགས་དྲུག་ཏུ་ཕྱེ་ནས་བཤད་དོ། །ཆེད་དུ་བརྗོད་
པའི་ཚོམས་ལས། ཁ་ཅིག་མངལ་དུ་འཆི་འགྱུར་ཏེ། །དེ་བཞིན་ཁཅིག་བཙས་པ་དང་། །དེ་
218-

མཛོད་ཉི་མའི་དཀྱིལ་འཁོར།
བཞིན་ཁ་ཅིག་གོགས་ཙམ་དང་། །དེ་བཞིན་ཁ་ཅིག་ཡོངས་རྒྱུགས་ན། །ལ་ལ་གཞོན་དང་
ལ་ལ་རྒན། །དར་ལ་བབ་པར་འགྱུར་བའི་མི། །རིམ་གྱིས་རབ་ཏུ་འཆི་འགྱུར་ཏེ། །འབྲས་བུ་
སྨིན་པ་འདྲུལ་བ་བཞིན། །ཞེས་གསུངས་པའི་ཕྱིར། །གནོད་སྦྱིན་དབང་པོས་ཞུས་པའི་
མདོ་ལས། བཅོམ་ལྡན་འདས་མ་ག་རྡ་ན་གནོད་སྦྱིན་དབང་པོའི་ཁྱིམ་ན་བཞུགས་པ་ན་
གནོད་སྦྱིན་དབང་པོས། ཇི་ལྟར་རིམ་གྱིས་གོད་བུར་གྱུར། ཇི་ལྟར་ལུས་འདི་སྔོན་འཕེལ་
འགྱུར། ཞེས་ཞུས་པའི་ལན་དུ། བཅོམ་ལྡན་འདས་ཀྱིས་གང་ཚེ་མ་ཡི་བཟའ་བ་དང་།
བཏུང་བ་གཉིས་ཀ་ལོངས་སྤྱོད་པས་མངལ་གྱི་ནང་ན་གནས་པའི་མི། དེ་ནི་གསོ་ཞིང་
བསྐྱེད་པར་འགྱུར། ཞེས་གསུངས་སོ། །འཁོར་བ་ལ་ཐོག་མ་མེད་ཏེ། སྐྱེས་མ་ཐག་པའི་
རིག་པ་ཡིན་ན་རང་གི་རྒྱུར་གྱུར་པའི་རིག་པ་སྔོན་དུ་སོང་བས་ཁྱབ་པའི་ཕྱིར་ཏེ། སྐྱེས་
རབས་སོ་བཞི་པ་ལས། །བཙས་མ་ཐབག་ཏུ་སུས་ཀྱང་མ་བསྟན་པར། ཁ་ཟས་ཟ་བར་རྩོལ་
བར་བྱེད་པ་དང༌། །ནུ་ཞོ་འཐུང་བར་རྩོལ་བར་བྱེད་པ་ཡང་། དེ་དག་ཚེ་རབས་གཞན་ལ་
གོམས་པའི་མཐུ། ཞེས་དང་། ཚད་མ་རྣམ་འགྲེལ་ལས། ཐ་མའི་སེམས་ནི་སེམས་གཞན་
དང་། མཚམས་སྦྱོར་བ་ལ་འགལ་ཅི་ཡོད། ཅེས་སོགས་ཀྱི་རིགས་པས་གྲུབ་པའི་ཕྱིར། །
གཉིས་པ་རྒྱས་པར་བཤད་པ་ལ་གནས་སྐབས་པའི་རྟེན་འབྲེལ། སྐབས་སུ་ཕབ་པའི་ངོ་བོ།
ཡན་ལག་གསུམ་དཔེ་དང་སྦྱར་བའོ། །དང་བོ་ནི། དེ་ནི་རྟེན་ཅིང་འབྲེལ་འབྱུང་བའི། །རྐང་
པ་བཞིའི་སྐབས་སུ་རྟེན་འབྲེལ་ཤེས་པའི་ཕན་ཡོན། མ་ཤེས་པའི་ཉེས་དམིགས། །སྐྱོན་
ཡོན་དེ་གཉིས་ལ་བླང་དོར་བྱ་བའི་ཕྱིར་རྟེན་འབྲེལ་གྱི་རང་བཞིན་བཤད་པའོ། །དང་པོ་ནི།
ལུང་དང་རིགས་པ་དུ་མས་གྲུབ་ཏེ། ས་ལུ་ལྗང་པའི་མདོ་ལས། གང་གི་རྟེན་ཅིང་འབྲེལ་པར་
འབྱུང་བ་མཐོང་བ་དེས་ཆོས་མཐོང་ངོ༌། །ཞེས་སོགས་དང་བཤེས་སྤྲིང་ལས། །རྟེན་ཅིང་
འབྲེལ་པར་འབྱུང་འདི་རྒྱལ་བ་ཡི། གསུང་གི་མཛོད་ཀྱི་གཅེས་པ་ཟབ་མོ་སྟེ། གང་གི་དེ་
ཉིད་ཡང་དག་རིག་པ་དེས། །སངས་རྒྱས་དེ་ཉིད་རིག་པས་རྣམ་མཆོག་མཐོང་། ཞེས་
~219~

མཛོད་ཉི་མའི་དཀྱིལ་འཁོར།
སོགས་མཐའ་ཡས་པས་གྲུབ་པའི་ཕྱིར། །གཉིས་པ་ནི། རྟེན་འབྲེལ་གྱི་གནས་ཚུལ་ལ་
རྨོངས་པས་རྟག་ཆད་ཀྱི་ལྟ་བ་སྣ་ཚོགས་དྲངས་། དེས་ཀུན་ནས་བསླངས་ནས་ལས་ངན་སྣ་
ཚོགས་པསགས་པས་འཁོར་བའི་སྡུག་བསྔལ་སྣ་ཚོགས་མྱོང་པར་འགྱུར་ཏེ། ལུང་ཕྲན་
ཚེགས་ལས། ཀ་ཏ་ནྱ་གང་གི་ཕྱིར་འཇིག་རྟེན་འདི་ནི་ཕལ་ཆེར་ཡོད་དང་མེད་པ་ཉིད་དུ་
མངོན་པར་ཞེན་ཏེ། དེའི་དབང་གིས་སྐྱེ་བ་དང་རྒ་བ་དང་ན་བ་དང་འཆི་བའི་སྡུག་བསྔལ་
དང་། མྱ་ངན་དང་། སྨྲ་སྔགས་འདོན་པ་དང་སྡུག་བསྔལ་བ་དང་ཡིད་མི་བདེ་བ་དང་། འཁྲུག་
པ་དག་ལས་ཡོངས་སུ་མི་འགྲོལ་ལོ། །ཞེས་སོགས་གསུངས་པའི་ཕྱིར། གསུམ་པ་ལ་སྤྱིང་
བསྟན་པ་དང་། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པའོ། །དང་པོ་
ནི། ལྟོས་གྲུབ་ཏུ་དམིགས་པའི་རིགས་སུ་གནས་པས་རབ་ཏུ་ཕྱེ་བ་དེ་རྟེན་འབྲེལ་གྱི་མཚན་
ཉིད་ཡིན་ཏེ། རྟེན་འབྲེལ་སྐད་དོད་པྲ་ཏི་ཏྱ་ས་མུད་པ་ཏ་ཞེས་འབྱུང་བའི།།ཨི་ཏི་ནི་འགྲོ་བ་
ཡིན་ཡང་། །པྲ་ཏིའི་རྐྱེན་བྱིན་པས་ཕྲད་ནས་ཞེས་པར་འགྱུར། པ་ཏ་ནི་ཡོད་པ་ཡིན་
ཡང་། །སམ་དང་ཨུད་ཀྱི་རྐྱེན་བྱིན་པས་འབྱུང་བ་ཞེས་པ་འགྱུར་ལ། །ཕྲད་ལྟོས་རྟེན་གསུམ་
མིང་གི་རྣམ་གྲངས་སུ་གསུངས་པའི་ཕྱིར་ཏེ། དེ་སྐད་དུ་ཡང་། སྒྲའི་བསྟན་བཅོས་ལས།
སྐད་ཀྱི་བྱིངས་ནི་སྟོབས་ལྡན་ཡང་། ཉེ་བར་བསྒྱུར་བས་ཟིལ་གནོན་འགྱུར།གང་གའི་ཆུ་ནི་
མང་མོད་ཀྱི། རྒྱ་མཚོའི་ཆུ་ནི་ཇི་བཞིན་ནོ། །ཞེས་སོགས་དང་རྩ་ཤེར། བྱེད་པོ་ལས་ལ་
བརྟེན་བྱས་ཤིང་། ལས་ཀྱང་བྱེད་པོ་འདི་ཉིད་ལ། བརྟེན་ནས་འབྱུང་བ་མ་གཏོགས་པ། གྲུབ་
པའི་རྒྱུ་ནི་མ་མཐོང་ངོ༌། །ཞེས་སོགས་གསུངས་པའི་ཕྱིར། །དབྱེ་ན། འདུས་བྱས་ཀྱི་རྟེན་
འབྲེལ་དང་འདུས་མ་བྱས་ཀྱི་རྟེན་འབྲེལ་གཉིས། དང་པོ་མི་རྟག་པ་དང་དོན་གཅིག །གཉིས་
པ་རྟག་པ་དང་དོན་གཅིག །ཡང་སྐད་ཅིག་མའི་རྟེན་འབྲེལ། རྒྱུན་ཆགས་པའི་རྟེན་འབྲེལ།
འབྲེལ་པ་ཅན་གྱི་རྟེན་འབྲེལ། གནས་སྐབས་པའི་རྟེན་འབྲེལ་དང་བཞི་ཡོད་ལ། བྱེ་བྲག་དུ་
སྨྲ་བས་རྟེན་འབྲེལ་ཡན་ལག་བཅུ་གཉིས་རེ་རེ་ཡང་ཕུང་པོ་ལྔ་པ་ཅན་དུ་འདོད་དོ། །རྩ་བར།
~220~

མཛོད་ཉི་མའི་དཀྱིལ་འཁོར།
མ་རིག་ཉོན་མོངས་སྔོན་གནས་སྐབས། འདུ་བྱེད་དག་ནི་སྔོན་ལས་ཀྱི། རྣམ་ཤེས་
མཚམས་སྦྱོར་ཕུང་པོ་ཡིན། །མིང་དང་གཟུགས་ནི་དེ་ཕན་ཆད། །སྐྱེ་མཆེད་དྲུག་དོད་ཚུལ་
ཆད་དོ། །དེ་ནི་གསུམ་འདུས་ཚུན་ཆད་དོ། །རེག་པ་བདེ་སྡུག་ལ་སོགས་ཀྱི། །རྒྱུ་ཤེས་
ནུས་པ་ཚུན་ཆད་དོ། །ཚོར་འཁྲིག་ཚུན་ཆད་སྲེད་པ་ནི། །ལོངས་སྤྱོད་འཁྲིག་པ་ཆགས་ཅན་.
གྱིས། །ཉེ་བར་ལེན་པ་ལོངས་སྤྱོད་རྣམས། །ཐོབ་པར་བྱ་ཕྱིར་ཡོངས་རྒྱུགས་པའི། །དེ་
སྲིད་འབྲས་བུ་འབྱུང་འགྱུར་བའི། ལས་བྱེད་དེ་ནི་སྲིད་པ་ཡིན། །ཉིང་མཚམས་སྦྱོར་བ་སྐྱེ་
བ་ཡིན། ཚོར་བའི་བར་ནི་རྒ་ཤི་ཡིན། །འདི་ནི་གནས་སྐབས་པར་འདོད་ལོ། །ཞེས་
གསུངས་པའི་ཕྱིར། ལོ་ཞེས་པ་སློབ་དཔོན་དང༌། མདོ་སྡེ་པས་མ་རངས་པའི་ཚིག་གོ །རེ་
རེ་ཡང་ཕུང་པོ་ལྔ་པ་ཅན་ཡིན་ན། མ་རིག་པའི་རྟེན་འབྲེལ་ཅེས་བཤད་པ་མི་འཐད་དོ། །ཅེ་
ན་མ་ཁྱབ་སྟེ། གཙོ་ཆེ་བའི་སྒོ་ནས་མིང་གིས་བཏགས་པའི་ཕྱིར་ཏེ། གཙོ་བོའི་ཕྱིར་ན་ཡན་
ལག་བསྒྲགས། ཞེས་གསུངས་སོ། །ཡང་རྟེན་འབྲེལ་ལ་དབྱེ་ན། ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ་དང་། གཉེན་པོ་རྣམ་བྱང་གི་རྟེན་འབྲེལ་གཉིས་སུ་ཡང་ཡོད་དོ། །
༈ གཉིས་པ་ལ་དབྱེ་བ། བསྡུ་བ། སོ་སོའི་ངོ་བོ། ཚེ་དུ་ལ་རྫོགས། ས་མཚུངས། ཡན་
ལག་དཔེ་དང་སྦྱར་བའོ། །དང་པོ་ནི། མ་རིག་པའི་རྟེན་འབྲེལ་ནས། རྒ་ཤིའི་རྟེན་འབྲེལ་གྱི་
བར་ཡན་ལག་བཅུ་གཉིས་སུ་ཡོད་དེ། རྣམ་པར་འབྱེད་པའི་མདོ་ལས། འདི་ཡོད་པས་འདི་
འབྱུང་འདི་སྐྱེས་པའི་ཕྱིར་འདི་སྐྱེ་སྟེ། མ་རིག་པའི་རྐྱེན་གྱིས་འདུ་བྱེད་ཞེས་སོགས་དང་།
མཛོད་རྩ་བར་དེ་ནི་རྟེན་ཅིང་འབྲེལ་འབྱུང་བའི། ཡན་ལག་བཅུ་གཉིས་ཆ་གསུམ་མོ། །ཞེས་
གསུངས་སོ། །མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་བ་སོགས་སྐབས་འདིར་
ཡན་ལག་ཏུ་མི་འདྲེན་པའི་རྒྱུ་མཚན་ཡོད་དེ། ཚངས་སྤྱོད་ཁྱད་པར་ཅན་ལ་གནས་པའི་
གང་ཟག་ཡིད་བདེ་བཞིན་དུ་འཆི་བ་ལ་དགོངས་ནས་མ་བསྒྲངས་པའི་ཕྱིར། །མདོ་ལས་དེ་
རྣམས་དངོས་སུ་བསྐྱོད་པ་ལ་དགོས་པ་ཡོད་དེ། གདུལ་བྱ་འཁོར་བ་ལ་སྐྱོ་བ་བསྐྱེད་པར་
~221~

མཛོད་ཉི་མའི་དཀྱིལ་འཁོར།
བྱ་བའི་ཆེད་ཡིན་པའི་ཕྱིར། རྒ་ཤི་གཉིས་ཡན་ལག་གཅིག་ཏུ་འདྲེན་པའི་རྒྱུ་མཚན་ཡོད་དེ།
སྐྱེས་མ་ཐག་ཏུ་འཆི་བ་ཡོད་པ་ལ་དགོངས་པའི་ཕྱིར་རོ། །ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་ཡན་ལག་བཅུ་གཉིས་པོ་དེ་ལ་ཆ་གསུམ་ཡོད་དེ། སྔོན་གྱི་མཐའ་ལ་མ་རིག་པའི་
རྟེན་འབྲེལ་དང་། འདུ་བྱེད་ཀྱི་རྟེན་འབྲེལ་གཉིས། ཕྱི་མཐའ་ལ་སྐྱེ་བའི་རྟེན་འབྲེལ་དང་། རྒ་
ཤིའི་རྟེན་འབྲེལ་གཉིས་བར་དུ་རྣམ་ཤེས་ཀྱི་རྟེན་འབྲེལ་ནས། སྲིད་པའི་རྟེན་འབྲེལ་གྱི་བར་
དུ་བརྒྱད་ཡོད་པའི་ཕྱིར་ཏེ། སྔོན་དང་ཕྱི་མཐའ་གཉིས་གཉིས་དང༌། བར་དུ་བརྒྱད། ཅེས་
གསུངས་པའི་ཕྱིར། དེ་ཡང་ཆ་གསུམ་དུ་ཕྱེ་ཚུལ་འདི་གང་ཟག་གང་རུང་བའི་དབང་དུ་
བྱས་པ་མ་ཡིན་ཏེ། འདོད་ཁམས་པའི་མི་མངལ་སྐྱེས་ཚེ་ཡོངས་སུ་རྫོགས་པ་དང་ལྡན་པའི་
ཐ་མལ་པའི་དབང་དུ་པྱས་པའི་ཕྱིར་ཏེ། ཡོངས་རྫོགས་ལྡན་ལོ་ཞེས་སོགས་དང་། གླེང་
གཞི་ཆེན་མོའི་མདོ་ལས། ཀུན་དགའ་བོ་རྣམ་པར་ཤེས་པ་མའི་མངལ་དུ་ཞུགས་པར་མ་
གྱུར་ན་མིང་དང་གཟུགས་དང་ནུར་ནུར་པོར་བྱ་པའི་ཕྱིར། །རྨོངས་པར་འགྱུར་རམ།
བཙུན་པ་མ་ལགས་སོ། །ཞེས་མངལ་དང་བཅས་པའི་གནས་སྐབས་ཐམས་ཅད་ཚང་པ་ལ་
དགོངས་པའི་ཕྱིར། །འདིས་རྟེན་འབྲེལ་ཡན་ལག་བཅུ་གཉིས་ཚེ་དུ་ལ་རྫོགས་བསྟན་པ་མ་
ཡིན་ཏེ། དེ་བསྟན་ན་ཚེ་གསུམ་ཁོ་ན་ལ་རྫོགས་པར་བསྟན་པར་འགྱུར་ལ། དེ་ལྟ་ན་སྐབས་
འདིར་སྐྱེ་ནས་མྱོང་འགྱུར་གྱི་ལས་གཞི་མ་གྲུབ་པར་ཐལ་བས་གནོད་པའི་ཕྱིར་རོ། །རྟེན་
འབྲེལ་ཡན་ལག་བཅུ་གཉིས་ཆ་གསུམ་དུ་ཕྱེ་ཏེ་བསྟན་པ་ལ་དགོས་པ་ཡོད་དེ། རྨོངས་པ་
རྣམ་པ་གསུམ་བཟློག་པར་བྱ་བའི་ཆེད་ཡིན་པའི་ཕྱིར་ཏེ། སྔོན་དང་ཕྱི་མཐའ་བར་དག་ལ།
རྨོངས་པ་རྣམ་པར་ཟློག་ཕྱིར་རོ། །ཞེས་གསུངས། གཉིས་པ་ལ་ཡན་ལག་བཞིར་བསྡུ་བ་
དང༌། ཉོན་མོངས་གསུམ་དུ་བསྡུ་བའོ། །དང་པོ་ནི། གཅིག་གིས་སྐྱེ་བ་གཅིག་འཕེན་
ནོ། །ཡོངས་རྫོགས་བྱེད་པ་དུ་མ་ཡིན། ཞེས་པས་བསྟན་ནོ། །གཉིས་པ་ནི། ཉོན་མོངས་
གསུམ་མོ་ལས་གཉིས་སོ། །གཞི་བདུན་དེ་བཞིན་འབྲས་བུ་འང་ཡིན་ཞེས་པས་བསྟན་ཏེ་
~222-

མཛོད་ཉི་མའི་དཀྱིལ་འཁོར།
སླའོ། །སྔོན་གྱི་མཐའ་ལ་རྒྱུ་མདོར་བསྡུས། ཕྱི་མའི་མཐའ་ལ་འབྲས་བུ་མདོར་བསྡུས།
དབུས་སུ་རྒྱུ་འབྲས་བརྒྱད་བསྐྱེད་པ་ལ་དགོས་པ་ཅི་ཡོད། ཅེ་ན། དགོས་ཕལ་ཡོད་དེ།སྔ་
ཕྱིར་རྒྱུ་འབྲས་མདོར་བསྡུས་ནས། བར་མར་འབྲས་བུ་རྣམ་ཤེས་སོགས་ལྔ་དང་། རྒྱུ་སྲེད་
ལེན་གཉིས་རྒྱ་བསྐྱེད་པའི་རྗེས་མུ་དཔག་པ་ལས། ལྔ་ཕྱིའི་རྒྱུ་འབྲས་གཉིས་ཀྱང་རིམ་
བཞིན་གཉིས་དང་ལྟར་རྒྱ་བསྐྱེད་པར་རྟོགས་པར་བྱ་བའི་ཆེད་ཡིན་པའི་ཕྱིར་ཏེ། །གཉིས་
ཀྱི་རྒྱུ་འབྲས་མདོར་བསྡུས་པ། བར་མའི་རྗེས་སུ་དཔག་པ་ཡས། ཞེས་གསུངས་སོ། །དེ་
ཡང་སྐྱེད་ཚུལ་ནི །ཚེ་སྔ་མའི་ཉོན་མོངས་ལ་སྲེད་ལེན་ཡོད་པས་རྒྱུ་ཉོན་མོངས་གཉིས་སུ་
བསྐྱེད་ནུས། ཚེ་ཕྱི་མའི་སྐྱེ་རྒ་ལ་རྣམ་ཤེས་སོགས་ལྔ་ཡོད་པས་འབྲས་བུ་ལྔར་རྒྱ་བསྐྱེད་
པ་ཡིན་ནོ། །ཁོ་ན་རེ། རྟེན་འབྲེལ་ཡན་ལག་བཅུ་གཉིས་སུ་གྲངས་མ་ངེས་པར་ཐལ། མ་
རིག་པའི་རྟེན་འབྲེལ་གྱི་རྒྱུ་དང་རྒ་ཤིའི་འབྲས་བུ་ཡོད་པའི་ཕྱིར། །དང་པོ་མ་གྲུབ་ན།
འཁོར་བ་ལ་ཐོག་མ་ཡོད་པར་འགྱུར། གཉིས་པ་མ་གྲུབ་ན། རྒ་ཤིའི་རྟེན་འབྲེལ་དངོས་པོ་
མིན་པར་འགྱུར་རོ་ཅེ་ན། སྐྱོན་གཉིས་ཀ་མེད་དེ་ཉོན་མོངས་ཀྱི་རྟེན་འབྲེལ་ལས་རང་གི་
འབྲས་བུར་གྱུར་བའི་ཉོན་མོངས་པ་དང་བྱ་བ་སྟེ་ལས་ཀྱི་རྟེན་འབྲེལ་སྐྱེ། ལས་ཀྱི་རྟེན་
འབྲེལ་ལས་རང་གི་འབྲས་ཕུར་གྱུར་པའི་ག་ཞིའི་རྟེན་འབྲེལ་སྐྱེ། གཞིའི་རྟེན་འབྲེལ་ལས་ཁོ་
རང་གི་འབྲས་བུར་གྱུར་པའི་ཉོན་མོངས་ཀྱི་རྟེན་འབྲེལ་སྐྱེ་བའི་ཚུལ་གྱིས་བང་མ་ཆད་དུ་
འཁོར་བའི་ཕྱིར། །རྩ་བར།་ཉོན་མོངས་པ་ལས་ཉོན་མོངས་དང་། བྱ་བ་ཉིད་དོ་དེ་ལས་
གཞི། །དེ་ལས་གཞི་ཏེ་ཉོན་མོངས་སྐྱེ། འདི་ནི་སྲིད་པའི་ཡན་ལག་ལུགས། ཞེས་དང་།
དབུ་མ་རྟེན་འབྲེལ་སྙིང་པོར། གསུམ་པོ་དག་ལས་གཉིས་འབྱུང་སྟེ། །གཉིས་ལས་བདུན་
འབྱུང་བདུན་ལས་ཀྱང༌། །གསུམ་འབྱུང་སྲིད་པའི་འཁོར་ལོ་སྟེ། །ཉིད་ནི་ཡང་དང་ཡང་དང་
འཁོར། །ཞེས་དང་། དབུ་མ་རིན་ཆེན་འཕྲེང་བར། ལམ་གསུམ་ཐོག་མཐའ་དབུས་མེད་
པ། །འཁོར་པའི་དཀྱིལ་འཁོར་འགལ་མེ་ཡི། །འཁོར་ལོ་ལྟ་བུ་ཕན་ཚུན་གྱི། །རྒྱུ་ཅན་དེ་ནི་
~223~

A
མཛོད་ཉི་མའི་དཀྱིལ་འཁོར།
འཁོར་བར་འགྱུར། ཞེས་གསུངས་པ་དང་ཡང་མཐུན་ནོ། རྩ་རྟགས་དང་པོ་གྲུབ་སྟེ། སྲེད་པ་
ལས་ལེན་པ་སྐྱེ། ལེན་པ་ལས་སྲིད་པ་དང་། མ་རིག་པའི་རྟེན་འབྲེལ་ལས་འདུ་བྱེད་ཀྱི་རྟེན་
འབྲེལ་སྐྱེ་བའི་ཕྱིར། རྩ་རྟགས་གཉིས་པ་གྲུབ་སྟེ། འདུ་བྱེད་ཀྱི་རྟེན་འབྲེལ་ལས་རྣམ་ཤེས་
ཀྱི་རྟེན་འབྲེལ་དང་། སྲིད་པའི་རྟེན་འབྲེལ་སྐྱེ་བའི་ཕྱིར། །རྩ་རྟགས་གསུམ་པ་གྲུབ་སྟེ། རྣམ་
ཤེས་ཀྱི་རྟེན་འབྲེལ་ལས་མིང་གཟུགས་ཀྱི་རྟེན་འབྲེལ་སོགས་དང་། སྐྱེ་བའི་རྟེན་འབྲེལ་
ལས་རྒ་ཤིའི་རྟེན་འབྲེལ་སྐྱེ་བའི་ཕྱིར་དང་། ཚོར་བའི་རྟེན་འབྲེལ་ལས་སྲེད་པ་སྐྱེ་བའི་
ཕྱིར། །འོ་ན་མདོ་ལས། དགེ་སློང་དག་ངས་ཁྱེད་ལ་རྟེན་ཅིང་འབྲེལ་བར་འབྱུང་བ་དང་།རྟེན་
ཅིང་འབྲེལ་བར་འབྱུང་བའི་ཆོས་རྣམས་ཀྱང་བསྟན་པར་བྱའོ། །ཞེས་གསུངས་ན་འབྱུང་བ་
དང་བྱུང་བའི་ཁྱད་པར་ཇི་ལྟ་བུ་ཞེ་ན། བསྟན་བཅོས་རབ་ཏུ་བྱེད་པ་ལས། གཉིས་ཀ་ཡང་
འདུས་བྱས་ཐམས་ཅད་དོ་ཞེས། ཁྱད་མེད་དུ་བཤད་མོད། འདིར་ཁྱད་པར་བཞག་ཏུ་ཡོད་
དེ། འབྱུང་བ་རྒྱུའི་དབང་དུ་བྱས། བྱུང་བ་འབྲས་བུའི་དབང་དུ་བྱས་པའི་ཕྱིར་ཏེ། འདིར་ནི་
འབྱུང་བ་རྒྱུ་ཡིན་ཏེ། །བྱུང་བ་འབྲས་བུ་ཡིན་པར་འདོད་ཅེས་གསུངས། འོན་ཀྱང་འབྱུང་བ་
དང་བྱུང་བ་མི་འགལ་ཏེ། རྟེན་འབྲེལ་ཡན་ལག་བཅུ་གཉིས་པོ་གཉིས་ཀ་ཡིན་པའི་ཕྱིར། །
གཞི་གཅིག་ལ་ལྟོས་ཏེ་འགལ་ཏེ་གང་ལ་ལྟོས་ཏེ་འབྱུང་བ་ཡིན་པ་དེ་དེ་ལ་ལྟོས་ཏེ་ཅུསང་བ་མ་
ཡིན་པའི་ཕྱིར། །ཕ་བུ་བཞིན་ནོ་གནས་བསྟན་སམ་རྫོགས་ན་རེ། །འབྱུང་བ་དང་བྱུང་པ་ལ་
མུ་བཞི་ཡོད་དེ། མ་འོང་པ་ལྟ་བུ། །འབྱུང་བ་ཡིན་ལ་བྱུང་བ་མ་ཡིན་པའི་མུ། དགྲ་བཅོམ་ཐ་
མའི་སེམས་སེམས་བྱུང་ལྟ་བུ་བྱུང་བ་ཡིན་ལ་འབྱུང་བ་མ་ཡིན་པའི་མུ། ད་ལྟར་གྱི་ཐ་མལ་
པའི་སེམས་སེམས་བྱུང་ལྟ་བུ་གཉིས་ཀ་ཡིན་པའི་མུ། །འདུས་མ་བྱས་ལྟ་བུ་གཉིས་ཀ་མ་
ཡིན་པའི་མུ་ཡིན་པའི་ཕྱིར། །ཞེས་ཟེར། འོ་ན། འདི་ཡོད་པས་འདི་འབྱུང་འདི་སྐྱེས་པའི་
ཕྱིར་འདི་སྐྱེས་ཞེས་པའི་དོན་ཇི་ལྟ་བུ་ཞེ་ན། བྱེ་བྲག་སྨྲ་བའི་སློབ་དཔོན་ཁ་ཅིག་ན་རེ། དང་
བོས་རྒྱུ་མེད་ལས་སྐྱེ་བ་བཀག་གཉིས་པས་རྒྱུ་རྟག་པ་ལས་སྐྱེ་བ་བཀའ། ། ཞེས་ཟེར། སློབ་
224~

མཛོད་ཉི་མའི་དཀྱིལ་འཁོར།
དཔོན་དང་མདོ་སྡེ་པ་ན་རེ། དེ་ལ་ནུས་པ་ལྷག་པོ་མེད་པས། དེས་ན་མ་རིག་པ་འདི་ཡོད་ན་
འདུ་བྱེད་འདི་འབྱུང་། —འདུ་བྱེད་འདི་སྐྱེས་པས་རྣམ་ཤེས་འདི་སྐྱེ་ཞེས་ཡན་ལག་བརྒྱུད་
མར་བསྟན། །ཡང་སྔོན་གྱི་མཐའ་འདི་ཡོད་ན་ད་ལྟར་གྱི་མཐའ་འདི་ཉིད་འབྱུང་ད་ལྟར་གྱི་
མཐའ་འདི་སྐྱེས་པས་ཕྱི་མའི་མཐའ་འདི་སྐྱེས་ཞེས་རྒྱུ་རྒྱུད་མར་བསྟན། །ཡང་མ་རིག་པ་འདི་
ཡོད་ན། འདུ་བྱེད་འདི་འབྱུང་། ཞེས་པས་དངོས་ཀྱི་རྐྱེན་བསྟན་འདུ་བྱེད་འདི་སྐྱེས་པས་རྣམ་
ཤེས་འདི་སྐྱེ་ཞེས་པས་བརྒྱུད་པའི་རྐྱེན་བསྟན་པ་ཡིན་ནོ་གསུངས་།
༈ །གསུམ་པ་སོ་སོའི་ངོ་བོ་བཤད་པ་ནི། གོང་དུ་མ་རིག་ཉོན་མོངས་སྔོན་གནས་
སྐབས་ཞེ་སོགས་ཀྱིས་ཡན་ལག་བཅུ་གཉིས་རེ་རེ་ཡང་ཕུང་པོ་ལྔ་པ་ཅན་དུ་བཤད་པ་ནི་ཕྱེ་
བྲག་སྨྲ་པའི་ལུགས་ཁོ་ན་ཡིན་ཏེ། རང་འགྲེལ་ལས། བྱེ་བྲག་སྨྲ་བའི་ལུགས་ནི་སྔར་བཤད་
པ་གང་ཡིན་པ་དེ་ཁོ་ནའོ་ཞེས་གསུངས་པའི་ཕྱིར། །དེས་ན་སློབ་དཔོན་དང་མདོ་སྡེ་པའི་
རང་ལུགས་ཀྱི་དབང་དུ་བྱས་ཏེ། དེ་ཡང་མ་རིག་པ་ནི། རིག་པ་མེད་ཙམ་དང་། རིག་པ་
ལས་གཞན་ཙམ་ལ་མི་འཇོག་སྟེ། དཔེར་ན། མི་མཛའ་བ་དེ་མཛའ་བ་མེད་ཙམ་དང་།
མཛའ་བ་ལས་གཞན་ཙམ་ལ། མི་འཇོག་པར་མཛའ་བའི་མི་མཐུན་ཕྱོགས་ལ་འཇོག་པ་
དང་། རྫུན་དེ་བདེན་པ་མེད་ཙ་མ་དང་བདེན་པ་ལས་གཞན་ཙམ་ལ་མི་འཇོབ།་གི །བདེན་
པའི་མི་མཐུན་ཕྱོགས་ལ་འཇོག་པའི་ཕྱིར། །དེས་ན་པདག་མེད་པའི་དོན་རིག་པའི་འགལ་
ཟླ་མི་མཐུན་ཕྱོགས་སུ་གྱུར་པའི་རང་སྟོབས་ཀྱིས་རྨོངས་པའི་རིགས་སུ་གནས་པའི་སེམས་
བྱུང་དུ་དམིགས་པ་དེ། མ་རིག་པའི་མཚན་ཉིད་བདག་རྐྱེན་གྱི་སྒོ་ནས་དབྱེ་ན་དབང་ཤེས་
སུ་གྱུར་པའི་མ་རིག་པ་དང་། ཡིད་ཤེས་སུ་གྱུར་པའི་མ་རིག་པ་གཉིས། །འཛིན་སྟངས་ཀྱི་
སྒོ་ནས་དབྱེ་ན། ལོག་ཤེས་སུ་གྱུར་པའི་མ་རིག་པ་དང་། ལོག་ཤེས་མ་ཡིན་པའི་མ་རིག་པ་
གཉིས། །ངོ་བོ་སྒོ་ནས་དབྱེ་ན། ཉོན་མོངས་ཅན་གྱི་མ་རིག་པ་དང་། ཉོན་མོངས་ཅན་མ་
ཡིན་པའི་མ་རིག་པ་གཉིས་ཡོད། །དང་པོ་དང་ཡན་ལག་བཅུ་གཉིས་ཀྱི་དང་པོར་གྱུར་པའི་
~225~

མཛོད་ཉི་མའི་དཀྱིལ་འཁོར།
མ་་རིག་པ་དོན་མི་གཅིག་གོ །དེ་སྐད་དུ་ཡང་། རྩ་བར། རིག་པའི་མི་མཐུན་ཕྱོགས་ཆོས་
བགཞན། །མ་རིག་མི་མཛའ་རྫུན་སོགས་པཞིན་ཞེས་དང་། གང་སྤེལ་ལས། མ་རིག་པའི་ངོ་
པོ་མི་གསལ་བ་ཡིན་མོད་ཀྱི། ཞེས་པ་ནས། འདིར་མ་རིག་པ་ནི་རང་གི་ངོ་པོས་མ་བསྟན་གྱི་
རིག་པའི་མི་མཐུན་ཕྱོགས་ཀྱི་ཆོས་གཞན་ཞེས། ལས་ཀྱི་སྒོ་ནས་བསྟན་ཏེ། ཞེས་གསུངས་
སོ། །སྤྱིར་མ་དང་མིན་པ་དང་མེད་པའི་སྒྲ་དོན་བདུན་ལ་འཇུག་པར་བཤད་དེ་རྟེན་འབྲེལ་
མདོ་འགྲེལ་ལས། ཡོད་པ་ཉིད་དང་འགོག་པ་དང༌། །གཞན་པ་ཉིད་དང་འདྲ་བ་དང༌། །སྨད་
དང་ཉུང་དང་བྲལ་དོན་དང་། ། གཉེན་པོ་དག་ལ་འདི་ཡོད་དོ། །ཞེས་དངོས་པོ་མ་ཡིན་ཞེས་
ཕ་ལྟ་བུ་ཡོད་པ་འགོག་པ་དང་། རང་གི་སྲོག་ཆགས་མ་ཡིན། ཞེས་པ་ལྟ་བུ་བགཞན་འགོ
པ་དང་། བྲམ་ཟེ་མ་ཡིན་ཞེས་པ་ལྟ་བུ་འདྲ་བ་འགོག་པ་དང༌། བུ་མ་ཡིན་ཞེས་པ་ལྟ་བུ་སྨད་
པའི་དོན་དང་། ཚོད་མ་ལ་ལན་ཚྭ་མེད་པ་དང་བུ་མོ་སྐེ་མེད་ཅེས་པ་ལྟ་བུ་ཉུང་བའི་དོན་
དང་། དགེ་སློང་མེད་པའི་གནས་དང་ཆུ་མེད་པའི་དགོན་པ་ཞེས་པ་ལྟ་བུ་བྲལ་བའི་དོན་
དང་། བསོད་ནམས་མེད་པ་དང་གྲགས་པ་མེད་པ་ཞེས་པ་ལྟ་བུ་གཉེན་པོའི་དོན་ལ་འཇུག་
པར་བྱེད་དོ། །འདིར་གཉེན་པོའི་དོན་ནི་མི་མཐུན་ཕྱོགས་ལ། སྨྲ་སྒོ་མཚོན་ཆ་ལས། གཞན་
དང་མི་མཐུན་གཉེན་པོ་དང༌། །ཆུང་དང་ཕྲ་དང་ཉུང་བ་དང་། །ཡུན་ཐུང་ལྷག་མ་མེད་པ་
དང་། །མཐའ་དག་མིན་དང་བྲལ་པ་དང༌། །དམན་དང་ཞན་དང་ཞུམ་པ་དང་། །འདྲ་བ་དག་
ལས་དགག་པ་ནི། །མ་ཡིན་དགག་པར་འདོད་པའོ། །ཞེས་མ་ཡིན་དགག་བཅུ་བཞི་དང༌། །
རྒྱུན་འདྲ་བ་དང་རང་བཞིན་དང༌། །སྐབས་དང་རྟེན་གྱིས་དབྱེ་བ་ཡིས། །སྔར་དང་ཞིག་
གནས་མེད་པ་ལ། །དབྱེ་བ་རྣམ་པ་བརྒྱད་ཡིན་ཏེ། །ཕན་ཚུན་དག་ལ་རང་བཞིན་དང་།
རྒྱུད་དང་རང་བཞིན་གཉིས་དབྱེ་པའི།།ཤིན་ཏུ་མེད་དང་བཅུ་གཅིག་ནི། །མེད་པར་དགག་
པར་འདོད་པའོ། །ཞེས་མེད་དགག་བཅུ་གཅིག་བཤད་དེ། །འདིའི་དོན་བཤད་ན། གཞན་པ་
དགག་པ་ནི་རྒྱལ་པོ་བྲམ་ཟེ་མིན། །ཞེས་པ་ལྟ་བུའོ། མི་མཐུན་པ་དགག་པ་ནི་རིགས་པའི་
-226-

མཛོད་ཉི་མའི་དཀྱིལ་འཁོར།
མི་མཐུན་ཕྱོགས་ལ་མ་རིག་པ་ཞེས་པ་ལྟ་བུའོ། །གཉེན་པོ་དགག་པ་ནི་ཆགས་པའི་གཉེན་
པོ་ལ་མ་ཆགས་པ་ཞེས་པ་ལྟ་བུའོ། །ཆུང་བ་དགག་པ་ནི། གཟུགས་ཆུང་བ་ལ་གཟུགས་
མེད་ཅེས་པ་ལྟ་བུའོ། །ཕྲ་པ་དགག་པ་ནི་འདུ་ཤེས་ཕྲ་བ་ལ་འདུ་ཤེས་མེད་ཅེས་པ་ལྟ་བུའོ། །
ཉུང་བ་དགག་པ་ནི། རྫས་ཉུང་བ་ལ་རྫས་མེད་ཅེས་པ་ལྟ་བུའོ། །ཐུང་བ་དགག་པ་ནི། ཚེ་
ཐུང་བ་ལ་ཚེ་མེད་ཅེས་པ་ལྟ་བུའོ། །ལྷག་མ་དགག་པ་ནི། དེ་ཕན་ཆད་གྲངས་གཞན་མེད་པ་
ལ་གྲངས་མེད་ཅེས་པ་ལྟ་བུའོ། །མཐའ་དག་དགག་པ་ནི། རྒྱུ་མཐའ་དག་ནི་འབྲས་བུ་མཐའ་
དག་ལ་ངེས་པ་མིན་ཅེས་པ་ལྟ་བུའོ། །པྲལ་བ་ནི་དྲི་མ་དང་བྲལ་བ་ལ་དྲི་མ་མེད་ཅེས་པ་ལྟ་
བུའོ། །དམན་པ་ནི། བུ་ངན་པ་ལ་བུ་མེད་ཅེས་པ་ལྟ་བུའོ། །ཞན་པ་ནི། འགྲོས་ཞན་པ
འགྲོས་མེད་ཅེས་པ་ལྟ་བུའོ། །ཞུམ་པ་ནི། སྟོབས་ཞུམ་པ་ལ་སྟོབས་མེད་ཅེས་པ་ལྟ་བུའོ།
འདྲ་བ་ལས་དགག་པ་ནི། རྣམ་པར་རིག་བྱེད་དང་འདྲ་བ་མིན་པས་གཟུགས་ལ་རིག་བྱེད་
མ་ཡིན་པའི་གཟུགས་ཅེས་པ་ལྟ་བུའོ། །བཅུ་བཞི་ལས་སྐབས་འདིར་ནི་མི་མཐུན་པ་ལ་
དགག་པར་བཤད་དོ། །མེད་དགག་བཅུ་གཅིག་ནི། སྔར་ནས་མེད་པ་ནི་སེམས་ཅན་ལྷ་
ནས་མིར་སྐྱེ་བ་ལྟ་བུ་སྟེ། རྒྱུན་སྔ་ཕྱི་མི་འདྲ་པའི་ཕྱིར་ཏེ། ས་བོན་མྱུ་གུའི་དུས་ན་མེད་པ་ལྟ་
བུ་ཞིག་ནས་མེད་པ་ཡིན་ཏེ། ས་བོན་མྱུ་གུའི་དུས་སུ་ཞིག་པའི་ཕྱིར། །གསེར་ལ་རྣ་རྒྱན་
མེད་པ་ལྟ་བུ་གནས་སྐབས་མེད་པ་ཡིན་ཏེ། གནས་སྐབས་མི་འདྲ་བའི་ཕྱིར། །བུམ་པ་ཡུལ་
གཞན་དུ་འཕོས་པ་ཆག་པ་ལྟ་བུ་རྟེན་ལ་མེད་པ་ཡིན་ཏེ། རྟེན་མི་འདྲ་བའི་ཕྱིར། །རྟ་ལ་བ་
ལང་མེད་པ་ལྟ་བུ་ཕན་ཚུན་མེད་པ་ཡིན་ཏེ། །ཕན་ཚུན་གཅིག་ལ་གཅིག་མེད་པའི་ཕྱིར།
ནམ་མཁའ་ལ་མེ་ཏོག་མེད་པ་ལྟ་བུ་ཤིན་ཏུ་མེད་པ་ཡིན་ཏེ། དེ་ཡོད་པའི་དུས་མི་སྲིད་པའི་
ཕྱིར་ཅེས་སོགས་མེད་དགག་བཅུ་གཅིག་བཤད་ཅེས་པའོ། །ཉོན་མོངས་ཅན་གྱི་མ་རིག་པ་
ཡང་ཡིན། །རང་དང་རྟེན་འབྲེལ་ཚར་གཅིག་ཏུ་གཏོགས་པའི་རང་གི་འཕངས་བྱར་གྱུར་
པའི་ལས་ཀུན་ནས་སློང་བ་ཡང་ཡིན་པའི་གཞི་མཐུན་པར་གྱུར་པའི་རིག་པ། རྟེན་འབྲེལ་
~227~

ཛོད་ཉི་མའི་དཀྱིལ་འཁོར།
ཡན་ལག་བཅུ་གཉིས་ཀྱི་ཐོག་མའི་མ་རིག་པའི་མཚན་ཉིད། །དབྱེ་ན་བསོད་ནམས་མིན་
པའི་ལས་ཀུན་སློང་གི་ལས་འབྲས་ལ་རྨོངས་པའི་མ་རིག་པ་དང༌། པསོད་ནམས་དང་མི་
གཡོ་བའི་ལས་ཀུན་སློང་གི་དེ་ཁོ་ན་ཉིད་ལ་རྨོངས་པའི་མ་རིག་གཉིས་ཡོད་དོ། །ཉོན་
མོངས་ཅན་གྱི་མ་རིག་པ་ཡིན་ན། །རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་ཡིན་པས་མ་ཁྱབ་སྟེ། །རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་སྲེད་པ་ཡིན་ན་རང་དང་མཚུངས་ལྡན་གྱི་མ་རིག་ཡོད་པས་ཁྱབ། ། དེ་འདྲའི་མ་
རིག་པ་ཡིན་ན་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་མིན་
དགོས་པའི་ཕྱིར། །རྟགས་དང་པོ་གྲུབ་སྟེ། སྲེད་པ་ཡིན་ན་རང་དང་མཚུངས་ལྡན་གྱི་མ་
རིག་པ་ཡོད་དགོས་པའི་ཕྱིར། །རྟགས་གཉིས་པ་གྲུབ་སྟེ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པ་ཡིན་ན། འཕེན་བྱེད་ཀྱི་ཡན་ལག་ཡིན་དགོས་པ་གང་ཞིག །
ཡན་ལག་བཅུ་གཉིས་ཀྱི་ནང་ཚན་དུ་གྱུར་བའི་སྲེད་པ་དང་མཚུངས་ལྡན་གྱི་མ་རིག་པ་
ཡིན་ན། །འགྲུབ་བྱེད་ཀྱི་རྒྱུ་ཡིན་དགོས་པའི་ཕྱིར། ཁྱབ་སྟེ། འཕེན་བྱེད་དང་འགྲུབ་བྱེད་
འགལ་བའི་ཕྱིར། །གཞན་ཡང་ཉོན་མོངས་ཅན་གྱི་མ་རིག་པ་ཡིན་ན། ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་པས་མ་ཁྱབ་སྟེ། སྲིད་རྩེའི་སས་བསྡུས་ཀྱི་
ཉོན་མོངས་ཅན་གྱི་མ་རིག་པ་ཡིན་ན་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
རིག་པ་མིན་དགོས་རྫོགས་བྱེད་ཀྱི་ལས་ཀུན་ནས་སློང་བྱེད་ཀྱི་མ་རིག་པ་ཡིན་ན་ཡང་། །
ཡན་ལག་བཅུ་གཉིས་ཀྱི་ནང་ཚན་དུ་གྱུར་བའི་མ་རིག་པ་མིན་དགོས་པའི་ཕྱིར། །རྟགས་
དང་པོ་གྲུབ་སྟེ། དེ་ཡིན་ན་སྲིད་རྩེར་སྐྱེ་འགྱུར་གྱི་ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་ལས་ཀུན་ནས་སློང་བྱེད་ཡང་མ་ཡིན་དགོས། །ཅི་ཡང་མེད་མན་ཆད་དུ་སྐྱེ་འགྱུར་
གྱི་ལས་ཀུན་ནས་སློང་བྱེད་ཡང་མ་ཡིན་དགོས་པའི་ཕྱིར། །རྟགས་དང་ཕོ་གྲུབ་སྟེ། སྲིད་རྩེར་
སྐྱེ་འགྱུར་གྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ལས་ཡིན་ན། །སྲིད་རྩེའི་རྣམ་
My228~

མཛོད་ཉི་མའི་དཀྱིལ་འཁོར།
སྨིན་འཕེན་བྱེད་ཀྱི་ལས་ཡིན་དགོས། །སྲིད་རྩེའི་རྣམ་སྨིན་འཕེན་བྱེད་ཀྱི་ལས་ཡིན་ན། །
སྲིད་རྩེའི་ཉེར་བསྡོགས་ཡིན་དགོས་པའི་ཕྱིར། །ཁྱབ་སྟེ། སྲིད་རྩེའི་ཉོན་མོངས་ཀྱི་སྲིད་
རྩེའི་ཉེར་བསྡོགས་ཀུན་ནས་སློངས་མི་སྲིད་པའི་ཕྱིར། །སྲིད་རྩེའི་ཉོན་མོངས་རྒྱུད་ལྡན་གྱི་
གང་ཟག་ཡིན་ན། སྲིད་རྩེའི་དངོས་གཞིའི་སྙོམས་འཇུག་རྒྱུད་ལྡན་གྱི་གང་ཟག་ཡིན་
དགོས་པའི་ཕྱིར། །རྟགས་གཉིས་པ་གྲུབ་སྟེ། རྫོགས་བྱེད་ལས་ཡིན་ན། །ཡན་ལག་བཅུ་
གཉིས་ཀྱི་ནང་ཚན་ད་གྱུར་པའི་ལས་མ་ཡིན་དགོས་པའི་ཕྱིར་ཏེ། དེའི་ནང་ཚན་གྱུར་པའི་
ལས་ཡིན་ན་འཕེན་བྱེད་ཀྱི་ལས་ཡིན་དགོས་པའི་ཕྱིར། །ཅེས་གྲུབ་མཐའི་གསང་ལམ་
ལེགས་པར་བཤད་དོ། །སྐབས་འདིར་མ་རིག་པ་དང་འཇིག་ལྟ་འགལ་ཏེ། མ་རིག་པ་ཡིན་
ན་ཉོན་མོངས་པ་ཡིན་དགོས། །མ་རིག་པ་དེ་ཤེས་རབ་ངན་པ་སྟེ་ཉོན་མོངས་བྱེད་ཡིན། །
འཇིག་ལྟ་ཡིན་ན་ཤེས་རབ་ངན་པ་སྟེ། ཤེས་རབ་ཉོན་མོངས་ཅན་ཡིན་དགོས་པའི་ཕྱིར་
དང་། །མ་རིག་པ་དེ་འཇིག་ལྟ་དང་མཚུངས་ལྡན་ཡིན་པའི་ཕྱི་ར། །ཁྱབ་སྟེ། ལྟ་བ་རང་ཉིད་
རང་དང་མཚུངས་པར་ལྡན་མི་སྲིད་པའི་ཕྱིར། དེ་སྐད་དུ་ཡང་གལ་ཏེ། ཤེས་རབ་ངན་པའོ་
མིན་ལྟ་ཕྱིར། །ལྟ་བ་དེ་དང་མཚུངས་ལྡན་ཕྱིར། །ཤེས་རབ་ཉོན་མོངས་བསྟན་ཕྱིར་རོ། །
ཞེས་གསུངས་པའི་ཕྱིར། ། ༈ གཉིས་པ་འདུ་བྱེད་ཀྱི་རྟེན་འབྲེལ་ལ། མཚད་ཉིད། །དབྱེ་བ་
ས་མཚམས་སོ། །དང་པོ་ནི། རང་ཀུན་ནས་སློངས་བར་བྱེད་པའི་ཉོན་མོངས་ཅན་གྱི་མ་
རིག་པའི་དབང་གིས་བྱུང་ཞིང་། རང་གི་འཕངས་བྱར་གྱུར་པའི་ཡང་སྲིད་ཕྱི་མ་འཕེན་བྱེད་
ཡང་ཡིན། །ཟག་བཅས་ཀྱི་ལས་ལམ་དང་དེའི་བག་ཆགས་གང་རུང་གིས་བསྡུས་པ་ཡང་
ཡིན་པའི་གཞི་མཐུན་པར་དམིགས་པ། །ཡན་ལག་བཅུ་གཉིས་ཀྱི་གཉིས་པ་འདུ་བྱེད་ཀྱི་
རྟེན་འབྲེལ་གྱི་མཚན་ཉིད། གཉིས་པ་ནི། དེ་ལ་དབྱེ་ན་འདོད་པའི་བདེ་འགྲོ་འཕེན་པར་བྱེད་
པ་བསོད་ནམས་ཀྱི་ལས། ངན་འགྲོ་འཕེན་པར་བྱེད་པ་བསོད་ནམས་མ་ཡིན་པའི་ལས།
ཁམས་གོང་གི་རྣམ་སྨིན་འཕེན་པར་བྱེད་པ་མི་གཡོ་བའི་ལས། །དང་པོ་ནི། འདོད་པའི་
~229~

མཛོད་ཉི་མའི་དཀྱིལ་འཁོར།
སས་བསྡུས་ཀྱི་དགེ་བའི་ལས་ལྟ་བུ། གཉིས་པ་ནི་མི་དགེ་བའི་ལས་ལྟ་བུ། གསུམ་པ་ནི་
ཁམས་གོང་གི་སས་བསྡུས་ཀྱི་ལས་ལྟ་བུ་སྟེ། མཛོད་ྩ་བར། འདོད་ཁམས་བསོད་ནམས་
དགེ་བའི་ལས། །མི་གཡོ་གོང་མ་ལས་སྐྱེ་བ། ཞེས་གསུངས། འདི་གསུམ་གང་རུང་ཡིན་ན།
རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་གྱི་ལས་ཀྱི་རྟེན་འབྲེལ་ཡིན་པས་མ་ཁྱབ་སྟེ།
མིའི་རྒྱུད་ཀྱི་སྡུག་བསྔལ་འབྱིན་བྱེད་ཀྱི་མི་དགེ་བའི་ལས་ཀྱང་ཡོད། །དུད་འགྲོ་དང་ཡི་
དྭགས་གང་རུང་གི་རྒྱུད་ཀྱི་རྣམ་སྨིན་བདེ་བ་འབྱིན་བྱེད་ཀྱི་བསོད་ནམས་ཀྱི་ལས་ཀྱང་ཡོད་
པ་གང་ཞིག་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་རང་འབྲས་རྣམ་སྨིན་
འབྱིན་བྱེད་ཀྱི་མི་དགེ་བའི་ལས་ཡིན་ན་ངན་འགྲོའི་རྟེན་ལ་རྣམ་སྨིན་འབྱིན་བྱེད་ཡིན་པས་
ཁྱཔ། །དེ་འདྲའི་བསོད་ནམས་ཀྱི་ལས་ཡིན་ན། །བདེ་འགྲོའི་རྟེན་ལ་རྣམ་སྨིན་འབྱིན་བྱེད་
ཡིན་པས་ཁྱབ་པའི་ཕྱིར། །རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་གྱི་ལས་ཀྱི་རྟེན་
འབྲེལ་ཡིན་ན་རྣམ་སྨིན་འབྱིན་བྱེད་ཡིན་པས་མ་ཁྱབ་སྟེ༑ ཚེ་དེ་ཉིད་ལ་དགྲ་བཅོམ་ཐོབ་པར་
ངེས་པའི་སོ་སྐྱེའི་རྒྱུད་ཀྱི་དགེ་མི་དགེའི་ལས་ཇི་སྙེད་ཅིག་ཡོད་པ་ཐམས་ཅད་ཀྱིས་རང་འབྲས་
རྣམ་སྨིན་མི་འབྱིན་པའི་ཕྱིར། །ཁམས་གོང་གི་སས་བསྡུས་ཀྱི་ལས་ལ་མི་གཡོ་བ་ཞེས་
བརྗོད་པ་རྒྱུ་མཚན་ཡོད་དེ། དེའི་འཕེན་བྱེད་དང་རྫོགས་བྱེད་ཀྱི་འབྲས་བུ་ས་གཞན་དུ་མི་
གཡོ་བའི་ཕྱིར། དེ་ཡང་ཚངས་རིས་ཚངས་པ་མདུན་ན་འདོན། ཚངས་ཆེན་གསུམ་གང་
རུང་དུ་སྐྱེ་བ་འཕེན་བྱེད་ཀྱི་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ལས་
ཡིན་ན། །བམམ་བགཏན་དང་པོའི་ཉེར་བསྡོགས་དབེན་པ་ཡིད་བྱེད། དགའ་བ་བསྡུད་པའི་
ཡིད་བྱེད་སྦྱོར་བ་མཐའི་ཡིད་བྱེད་གསུམ་གང་རུང་དུ་གྱུར་པའི་སེམས་པ་ཡིན་པས་ཁྱབ། །
དེས་མཚོན་ནས། འོད་ཆུང་སོགས་གསུམ་དུ་སྐྱེ་བའི་དེ་ལ་བསམ་གཏན་གཉིས་པའི་ཉེར་
བསྡོགས་སུ་གྱུར་པའི་དེ་གསུམ་གང་རུང་གི་སེམས་པ་ཡིན་པས་ཁྱབ། དགེ་ཆུང་སོགས་
གསུམ་དུ་སྐྱེ་བའི་དེ་ལ་བསམ་གཏན་གསུམ་པའི་ཉེར་བསྡོགས་སུ་གྱུར་པའི་དེས་ཁྱབ། སྤྲིན་
~230~

མཛོད་ཉི་མའི་དཀྱིལ་འཁོར།
མེད་སོགས་གསུམ་དང་གནས་གཙང་གང་རུང་དུ་སྐྱེ་བའི་དེ་ལ་བསམ་གཏན་བཞི་པའི་ཉེར་
བསྡོགས་སུ་གྱུར་པའི་དེ་གསུམ་གང་རུང་དུ་གྱུར་པའི་སེམས་པ་ཡིན་པས་ཁྱབ། དེ་བཞིན་
དུ་གཟུགས་མེད་བཞི་ལའང་འདྲ་བའི་ཕྱིར། །བསམ་གཏན་དང་པོའི་ཉེར་བསྡོགས་སུ་གྱུར་
པའི་དེ་རྣམས་སོགས་ལ། ཚངས་རིས་སོགས་སུ་སྐྱེ་བ་འཕེན་བྱེད་ཀྱི་ལས་ཡིན་པས་མ་
ཁྱབ་སྟེ། ཟག་མེད་བར་ཆད་མེད་ལམ་དུ་གྱུར་བའི་དེ་རྣམས་ཡོད་པའི་ཕྱིར་དང་། སྤང་བྱ་
ཅིག་ཅར་པའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་གྱི་ཉེར་བསྡོགས་ཡིན་ན་
སྦྱོར་པ་མཐར་ཐུག་པའི་འབྲས་བུ་ཡིད་བྱེད་ཁོ་ན་ཡིན་པས་ཁྱབ་པའི་ཕྱིར་ཏེ། དེ་ཡིན་ན་
འདོད་ཉོན་མ་ལུས་པར་སྤངས་པའི་ཉེར་བསྡོགས་ཡིན་པས་ཁྱབ་པའི་ཕྱིར་རོ། །འོ་ན་
ཚངས་རིགས་སོགས་སུ་སྐྱེ་བའི་རྒྱུ་ལ་ཁྱད་པར་ཅུང་ཟད་ཀྱང་མེད་པར་ཐལ། དེ་རྣམས་སུ་
སྐྱེ་བ་འཕེན་བྱེད་ཀྱི་ལས་ཡིན་ན། །བསམ་གཏན་དང་པོའི་ཉེར་བསྡོགས་ཡིན་པས་ཁྱབ་
པའི་ཕྱིར་ཅེ་ན་མ་ཁྱབ་སྟེ། དེར་སྐྱེ་བ་རྫོགས་བྱེད་ལ་ཁྱད་པར་ཆེན་པོ་ཡོད་པའི་ཕྱིར།
ཚངས་རིས་མུ་སྐྱེ་བ་འཕེན་བྱེད་ཀྱི་ལམ་ལ་ཁྱད་པར་མེད་དེ། དེར་སྐྱེ་བ་འཕེན་བྱེད་ཀྱི་
ལས་ཡིན་ན་བསམ་གཏན་དང་པོའི་ཉེར་བསྡོགས་ཡིན་དགོས། །བསམ་གཏན་དང་པོའི་
ཉེར་བསྡོགས་སུ་གྱུར་པའི་འཕེན་བྱེད་ཀྱི་ལས་རྒྱུད་ལ་སྐྱེས་ནས། བསམ་གཏན་དང་པོའི་
དངོས་གཞིའི་སེམས་ཐོབ་པའི་གང་ཟག་དེས་བསམ་གཏན་དང་པོའི་དངོས་གཞི་ཆུང་ངུ་
བསྒོམས་ན་ཚངས་རིས་སུ་སྐྱེ། འབྲིང་དུ་བསྒོམས་ན་ཚངས་པ་མདུན་ན་འདོན་དུ་སྐྱེ། ཆེན་
པོ་བསྒོམས་ན་ཚངས་ཆེན་དུ་སྐྱེ་བའི་ཕྱིར་རོ། །དེས་གཞན་ལའང་མཚོན། ཚངས་རིས་
སོགས་སུ་སྐྱེ་བ་རྫོགས་ཕྱེད་ཀྱི་ལས་ལ་ཁྱད་པར་ཡོད་དེ། རྒྱུ་སྙོམས་འཇུག་གི་བསམ་
གཏན་དང་པོ་ཆུང་ངུར་བསྒོམས་པའི་ལས་དེ་ཚངས་རིས་ཀྱི་སྐྱེ་བ་རྫོགས་བྱེད་ཀྱི་ལས་
ཡིན། །འབྲིང་དུ་བསྒོམས་པའི་ལས་དེ་ཚངས་པ་མདུན་ན་འདོན་གྱི་སྐྱེ་བ་རྫོགས་བྱེད་ཀྱི་
ལས་ཡིན། །ཆེན་པོར་བསྒོམས་པའི་ལས་དེ་ཚངས་ཆེན་གྱི་སྐྱེ་བ་རྫོགས་བྱེད་ཀྱི་ལས་
231-

མཛོད་ཉི་མའི་དཀྱིལ་འཁོར།
ཡིན་པའི་ཕྱིར། །དེས་གཞན་ལའང་མཚོན་ཞིང༌། །བསམ་གཏན་བཞི་པ་ཟག་བཅས་དང་
ཟག་མེད་བསམ་གཏན་བཞི་པ་སྤེལ་ནས་བསྒོམས་པའི་སྤེལ་སྒོམ་ལྔ་པོ་གོ་རིམ་དུ་གནས་
གཙང་ལྔའི་རྫོགས་བྱེད་ཡིན་པའི་ཕྱིར། །གསུམ་པ་ནི། ཐེག་ཆེན་གྱི་སྦྱོར་ལམ་ཆོས་
མཆོག་མན་ཆད་ན་འཁོར་བར་འཕེན་བྱེད་ཀྱི་ལས་གསར་དུ་སོག་པ་ཡོད་ཀྱི། །འཕགས་
ལམ་ཐོབ་ནས་འཁོར་བར་འཕེན་བྱེད་ཀྱི་ལས་གསར་དུ་མི་སོག་པས་ཁྱབ་སྟེ། རྟེན་འབྲེལ་
མདོ་འགྲེལ་ལས་བདེན་པ་མཐོང་ལ་འཕེན་པ་མེད། ཞེས་དང་། བྱང་ཆུབ་ལམ་རིམ་ལས།
དེས་ན་འཁོར་བར་འཕེན་བྱེད་ཀྱི་ལས་གསོག་པ་པོ་ནི་ཐེག་ཆེན་སྦྱོར་ལམ་ཆོས་མཆོག་
མན་ཆད་ཀྱི་སོ་སྐྱེ་ཐམས་ཅད་དོ། །ཞེས་གསུངས་། འོ་ན་འདོད་རྟེན་ཅན་གྱི་ཕྱིར་འོང་སྲིད་རྩེ་
སོགས་སུ་ལས་ཉོན་གྱི་སྐྱེ་བ་ལེན་པ་དང༌། དགྲ་བཅོམ་པའི་རྒྱུད་ཀྱི་ཟག་བཅས་ཀྱི་ལས་
ཡོད་པར་བཤད་པ་དང་། འགལ་ལོ་ཞེ་ན། མི་འགལ་ཏེ། སྔོན་སོ་སོ་སྐྱེ་བོའི་གནས་སྐབས་
སུ་བསགས་པའི་ཟག་བཅས་ཀྱི་ལས་ཀྱི་ལྷག་མ་ལུས་པ་ལ་དགོངས་པའི་ཕྱིར་རོ། །
༈ གསུམ་པ་ལ་མཚན་ཉིད་དང་ངོ་བོ་ངོས་གཟུང་བའོ། །དང་པོ་ནི། རྟེན་འབྲེལ་ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་འཕེན་བྱེད་ཀྱི་ཡན་ལག་ཡང་ཡིན། །རང་དང་
ཚར་གཅིག་ཏུ་གཏོགས་པའི་ཟག་བཅས་ལས་ཀྱི་བག་ཆགས་བསྒོ་གཞི་ཡང་ཡིན་པའི་གཞི་
མཐུན་པར་གྱུར་པའི་རྣམ་རིག་ཏུ་དམིགས་པ་དེ། རྟེན་འབྲེལ་ཡན་ལག་བཅུ་གཉིས་ཀྱི་ཡན་
ལག་གསུམ་པ་རྣམ་ཤེས་ཀྱི་རྟེན་འབྲེལ་གྱི་མཚན་ཉིད། གཉིས་པ་ནི། ཀུན་གཞི་ཁས་ལེན་
གྱི་སེམས་ཙམ་པ་རྣམས་ཀུན་གཞིའི་རྣམ་ཤེས་དང་དོན་གཅིག་པར་འདོད་དེ། སྲིད་པའི་
ཡན་ལག་ལྟ་བ་དང་ཞེས་བཤད་པའི་ཕྱིར། བྱེ་བྲག་སྨྲ་བ། མདོ་སྡེ་པ། རིགས་པའི་རྗེས་
འབྲང་གི་སེམས་ཙམ་པ། དབུ་མ་པའི་སྐབས་གང་དུའང་། རྣམཤེས་ཀྱི་རྟེན་འབྲེལ་ཡིན་ན་
ཀུན་གཞིའི་རྣམ་ཤེས་མ་ཡིན་པས་ཁྱབ་སྟེ། དེ་རྣམས་ཀྱི་ཀུན་གཞིའི་རྣམ་ཤེས་ཁས་མི་
ལེན་པའི་ཕྱིར། །དེས་ན་འདི་ཡིན་ན་རང་ལ་འགོད་པར་བྱེད་པའི་ཆག་བཅས་ཀྱི་ལས་ཀྱི་
~232~

མཛོད་ཉི་མའི་དཀྱིལ་འཁོར།
པག་ཆགས་བསྒོ་གཞིར་གྱུར་པའི་ཡིད་ཀྱི་རྣམ་ཤེས་ཡིན་པས་ཁྱབ་སྟེ། ཆད་དང་མཚམས་
སྦྱོར་འདོད་ཆགས་བྲལ། ། ཞེས་སོགས་དང་། དབུ་མ་སྣང་བ་ལས་དེའི་ཕྱིར་ཡིད་ཀྱི་བློ་ཁོ་
ན་ཉིང་མཚམས་སྦྱར་བའི་ལས་ཀྱི་ནུས་པ་ཅན་དུ་འདོད་དོ། །ཞེས་གསུངས་པའི་ཕྱིར།
༈ བཞི་པ་ལ་མཚན་ཉིད་དང་། ངོ་བོ་ངོས་བཟུང་བ་། དང་པོ་ནི། རང་འཕེན་བྱེད་ཀྱི་
ལས་ཀྱི་འཕངས་འབྲས་སུ་གྱུར་པའི་གཞིའི་རྟེན་འབྲེལ་ཡང་ཡིན། །ཟག་བཅས་ཀྱི་
གཟུགས་ཀྱི་ཕུང་པོའི་ཟག་བཅས་ཀྱི་ཕུང་པོ་ཕྱི་མ་བཞི་གང་རུང་གིས་བསྡུས་པ་ཡང་
ཡིན་པའི་གཞི་མཐུན་པང་དམིགས་པ། རྟེན་འབྲེལ་ཡན་ལག་བཅུ་གཉིས་ཀྱི་ཡན་ལག་
བཞི་པ་མིང་གཟུགས་གང་རུང་གི་རྟེན་འབྲེལ་གྱི་མཚན་ཉིད། །མིང་གཟུགས་ཀྱི་རྟེན་
འབྲེལ་གྱི་མཚན་ཉིད་མེད་དེ། དེའི་མཚན་གཞི་མེད་པའི་ཕྱིར་ཏེ། མིང་གི་རྟེན་འབྲེལ་དང་
གཟུགས་ཀྱི་རྟེན་འབྲེལ་འགལ་བའི་ཕྱིར། །གཉིས་པ་ནི། ཉིང་མཚམས་སྦྱར་མ་ཐག་པའི་
གནས་སྐབས་ཀྱི་ཟག་བཅས་ཀྱི་ཕུང་པོ་ཕྱི་མ་བཞི་ལ་མིང་གི་རྟེན་འབྲེལ་དང་། དེའི་གནས་
སྐབས་ཀྱི་ལུས་ཀྱི་དབང་པོ་ལྟ་བུ་ལ་གཟུགས་ཀྱི་རྟེན་འབྲེལ་དུ་འཇོག་པ་ཡིན་ཏེ། མཛོད་
རྩ་བར་མིང་ནི་གཟུགས་ཅན་མིན་ཕུང་པོ་ཞེས་གསུངས་པའི་ཕྱིར། །རྫུས་སྐྱེས་ཀྱི་སེམས་
ཅན་གྱི་མིང་གཟུགས་ཀྱི་རྟེན་འབྲེལ་ལ། སྐྱེ་མཆེད་དྲུག་གི་རྟེན་འབྲེལ། རེག་པའི་རྟེན་
འབྲེལ། ཚོར་བའི་རྟེན་འབྲེལ་ཏེ་འཕངས་འབྲས་བཞི། སྐྱེ་བའི་རྟེན་འབྲེལ་རྣམས་ཅིག་ཅར་
དུ་གྲུབ་པས་ཁྱབ་སྟེ། རྫུས་སྐྱེས་ཀྱི་སེམས་ཅན་ཡིན་ན། རང་གི་རྣམ་སྨིན་གྱི་ཕུང་པོ་ཅིག་
ཅང་དུ་གྲུབ་པས་ཁྱབ་པའི་ཕྱིར། །ལྔ་པ་ལའང་མཚན་ཉིད་དང༌། ངོ་བོ་ངོས་བཟུང་
བའོ། །དང་པོ་ནི། རང་འཕེན་བྱེད་ཀྱི་ལས་ཀྱི་འཕངས་འབྲས་སུ་གྱུར་པའི་གཞིའི་རྟེན་
འབྲེལ་ཡང་ཡིན་སྔར་གྱི་མིང་གཟུགས་གང་རུང་འཕེལ་བ་ལ་བརྟེན་ནས་ཡིག་སོགས་དྲུག་
གང་རུང་གི་སྐྱེ་མཆེད་དོད་པ་ཡང་ཡིན་པའི་གཞི་མཐུན་པར་དམིགས་པ་རྟེན་འབྲེལ་ཡན་
ལག་བཅུ་གཉིས་ཀྱི་ཡན་ལག་ལྔ་པ་མིག་སོགས་སྐྱེ་མཆེད་དྲུག་གང་རུང་གི་མཚན་ཉིད། །
~233~

མཛོད་ཉི་མའི་དཀྱིལ་འཁོར།
སྐྱེ་མཆེད་དྲུག་གི་རྟེན་འབྲེལ་གྱི་མཚན་ཉིད་མེད་དེ། དེའི་མཚན་གཞི་མེད་པའི་ཕྱིར་ཏེ།
གཟུགས་ཅན་གྱི་སྐྱེ་མཆེད་དང་གཟུགས་ཅན་མ་ཡིན་པའི་སྐྱེ་མཆེད་འགལ་བའི་ཕྱིར། །
གཉིས་པ་ནི། སྔར་གྱི་མིང་གཟུགས་ཀྱི་རྟེན་འབྲེལ་དེ་དག་འཕེལ་བ་ལས་མིག་གི་སྐྱེ་
མཆེད་ནས་ཡིད་ཀྱི་སྐྱེ་མཆེད་ཀྱི་བར་གྱི་རྟེན་འབྲེལ་དེ་་ལ་འཇོག་གོ །དྲུག་པ་ལ་མཚན་
ཉིད་དང་དབྱེ་བའོ། །དང་པོ་ནི། རང་འཕེན་བྱེད་ཀྱི་ལས་ཀྱིས་འཕངས་འབྲས་ཡང་ཡིན། །
ཟག་བཅས་ཀྱི་སྐྱེ་མཆེད་དྲུག་གང་རུང་དོད་པ་ལ་བརྟེན་ནས་ཡུལ་དབང་རྣམ་ཤེས་གསུམ་
འདུས་ཏེ། ཡུལ་གྱི་འགྱུར་བ་གཅོད་པར་བྱེད་པའི་རིགས་སུ་གནས་པས་རབ་ཏུ་ཕྱེ་བའི་
གཞི་མཐུན་པར་གྱུར་པའི་སེམས་བྱུང་དུ་དམིགས་པ་དེ། རྟེན་འབྲེལ་ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་རེག་པའི་རྟེན་འབྲེལ་གྱི་མཚན་ཉིད་ཡིན། ། གཉིས་པ་ནི། དེ་ལ་
དབྱེ་ན། མིག་གི་འདུས་ཏེ་རེག་པ་ནས་ཡིད་ཀྱི་བདུས་ཏེ་རེག་པའི་བར་དྲུག །དང་པོ་ལྔ་ལ་
ཐོགས་པའི་རེག་པ་ཅེས་བྱ་སྟེ། དབང་ཤེས་སུ་གྱུར་པའི་རེག་པ་ཡིན་པའི་ཕྱིར། ཕྱི་མ་ལ་
ཚིགས་བླ་དགོས་ཀྱི་རེག་པ་ཅེས་བྱ་སྟེ། ཡིད་ཤེས་སུ་གྱུར་པའི་རེག་པ་ཡིན་པའི་ཕྱིར། །
དྲུག་པོ་དེ་བསྡུ་ན། གསུམ་དུ་འདུས་ཏེ་རིག་པའི་རེག་པ། མ་རིག་པའི་རེག་པ། དེ་གཉིས་
ལས་གཞན་པའི་རེག་པ་དང་གསུམ་དུ་འདུས་པའི་ཕྱིར། དང་པོ་ནི། སྲིད་སྲེད་ཀྱི་རེག་པ་
ལྟ་བུ། གཉིས་པ་ནི་ཉོན་མོངས་ཅན་གྱི་རེག་པ་ལྟ་བུ། །གསུམ་པ་ནི། དེ་གཉིས་ལས་གཞན་
པའི་རེག་པ་ལྟ་བུའོ། །མ་རིག་པའི་རེག་པ་ལ་གཉིས་ཡོད་དེ། །གནོད་སེམས་ཀྱི་རེག་པ་
དང་། རྗེས་སུ་ཆགས་པའི་རེག་པ་གཉིས་ཡོད་པའི་ཕྱིར། །རེག་པ་ཐམས་ཅད་གསུམ་
དུའང་འདུས་ཏེ། བདེ་བ་མྱོང་གྱུར་གྱི་རེག་པ། སྡུག་བསྔལ་མྱོང་འགྱུར་གྱི་རེག་པ། བཏང་
སྙོམས་མྱོང་འགྱུར་གྱི་རེག་པ་དང་གསུམ་དུ་འདུས་པའི་ཕྱིར་ཏེ། དེ་སྐད་དུའང་མཛོད་རྩ་
བར་རེག་དྲུག འདུས་ཏེ་བྱུང་བ་ཡིན། །ལྔ་ནི་ཐོགས་པའི་རེག་པ་ཡིན། །དྲུག་པ་བླ་དྭགས་
ཚིག་ཅེས་བྱ། །རིག་དང་མ་རིག་དང་གཞན་རེག །དྲི་མེད་ཉོན་མོངས་ཅན་ལྷག་མ། །གནོད་
~234~

མཛོད་ཉི་མའི་དཀྱིལ་འཁོར།
སེམས་རྗེས་སུ་ཆགས་པའི་རེག །བདེ་བ་མྱོང་འགྱུར་ལ་སོགས་གསུམ། ཞེས་གསུངས་
སོ། །བདུན་པ་ལ་མཚན་ཉིད་དང་། དབྱེ་བའོ། །དང་པོ་ནི། རང་འཕེན་བྱེད་ཀྱི་ལས་ཀྱི་
འཕང་འབྲས་ཡང་ཡིན། རང་གི་ཉེར་ལེན་དུ་གྱུར་པའི་རེག་པ་ལ་བརྟེན་ནས་སིམ་གདུང་
བར་མ་ཅི་རིག་པར་མྱོང་བ་ཡིན་པའི་གཞི་མཐུན་པར་གྱུར་པའི་སེམས་བྱུང་དུ་དམིགས་
པ། །རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ཚོར་བའི་རྟེན་འབྲེལ་གྱི་
མཚན་ཉིད། གཉིས་པ་ནི། དེ་ལ་བདག་རྐྱེན་གྱི་སྒོ་ནས་དབྱེ་ན་དྲུག་ཡོད་དེ། མིག་གི་འདུས་
ཏེ་རེག་པ་ལས་བྱུང་བ་ནས་ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བའི་བར་དྲུག་ཡོད་
པའི་ཕྱིར་ཏེ། དེ་ལས་བྱུང་བའི་ཚོར་བ་དྲུག །ཞེས་གསུངས། བསྡུ་ན་ལུས་ཚོར་དང་སེམས་
ཚོར་གཉིས་སུ་འདུས་ཏེ། ལྔ་ནི་ལུས་ཀྱིའོ་སེམས་ཀྱི་གཞན། ཞེས་གསུངས། ཡུལ་གྱི་སྒོ་
ནས་རྒྱས་པར་དབྱེ་ན་བཅོ་བརྒྱད་ཡོད་དེ། དེ་ཡིད་ཉེ་བར་རྒྱུ་བ་ལས། །རྣམ་པ་དག་ནི་
ཡང་བཅོ་བརྒྱད། ཞེས་སོགས་གསུངས་པའི་ཕྱིར། རྟེན་འབྲེལ་ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་ཚོར་བ་ལ་ཟག་བཅས་ཀྱིས་ཁྱབ་སྟེ། བཅོ་བརྒྱད་ཐམས་ཅད་ཟག་དང་
བཅས། ཞེས་པ་བཤད་པའི་ཕྱིར། ཟག་བཅས་ཀྱི་ཚོར་བ་རྣམས་ཀྱི་ནང་ནས་ཚོར་བ་བཏང་
སྙོམས་མཆོག་ཡིན་ཏེ། ཉོན་མོངས་འདྲེན་པའི་མཐུ་ཆུང་བའི་ཕྱིར། སྤྱིར་ཚོར་བ་རྣམས་ཀྱི་
ནང་ནས་ཟག་མེད་ཀྱི་ཚོར་བ་བདེ་བ་མཆོག་ཡིན་ཏེ་བཤེས་སྤྲིང་ལས། བདེ་བ་ཀུན་གྱི་ནང་
ན་སྲེད་ཟད་པ། བདེ་བའི་བདག་པོ་བགྱིད། ཅེས་གསུངས་པའི་ཕྱིར། ཁམས་གང་གི་སས་
བསྡུས་ཀྱི་ཚོར་བ་དུ་ཡོད་པ་ནི་གོ་སླ་སྟེ། འདོད་པའི་སས་སྡུས་ཀྱི་ཡུལ་དྲུག་ཀ་ཡོད་པས་
དེ་ལ་དམིགས་པའི་ཚོར་བ་དྲུག་གསུམ་བཅོ་བརྒྱད་ཚང་བར་ཡོད་དོ། །གཟུགས་ཀྱི་སས་
སྡུས་ཀྱི་དྲི་རོ་མེད་པས་ཡུལ་བཞི་ལ་དམིགས་པའི་ཚོར་བ་བཅུ་གཉིས་ཡོད། །གཟུགས་
མེད་ཀྱི་སས་སྫས་ཀྱི་ཡུལ་ཆོས་གཅིག་བུ་ལ་དམིགས་བའི་ཚོར་བ་གསུམ་ཁོ་ན་ཡོད་པའི་
ཕྱིར། །བདག་ཅག་གི་སྟོན་པ་དང་ཡབ་རྒྱལ་པོ་་ཟས་གཙང་མཇལ་བ་ན་ཡབ་ཀྱི་ཐུགས་ལ་
~235~

ཚོད་ཉི་མའི་དཀྱིལ་འཁོར།
ཕྱག་མུས་བྱེད་སྐམ་དུ་དགོངས་པ་དང་། ཡབ་བྱེད་དུ་བཅུག་ན་པུ་ང་རྒྱལ་ཅན་གཅིག་
འདུག་སྙམ་དུ་སྐྱེས་སུ་དོགས་ནས། སྟོན་པས་ཡབ་ཀྱི་སྤྱི་ཐོག་ཏུ་བཞུགས་སྣང་བསྟན་
ལས། ཡབ་ཀྱིས་གང་ཚེ་རྐང་གཉིས་གཙོ་བོ་ཁྱོད་བལྟམས་ཚེ། ཞེས་སོགས། ཤློ་ཀ་གཅིག་
གིས་ཕྱག་མཛད། དེ་ནས་ཉི་ཡ་སྔ་མ་ལ་ཟས་དཀར་བཏུལ། དེའི་ཕྱི་དེ་ཉིད་ཚད་མེད་ཟས་
བཏུལ། །དེའི་ཕྱི་དེ་ཉིན་བདུད་རྩི་སྦས་བཏུལ་པས། ཟས་གཙང་ང་རྒྱལ་སྐྱེས་པ་ལ། དགྲ་
བཅོམ་པ་རྣམས་རྒྱུ་འཕྲུལ་སྟོན་དུ་བསྩག་པས༑ ངའི་བུ་ཁ་དོག་བཟང་ཡང༌། རྫུ་འཕྲུལ་
གཞན་འདི་རྣམས་ཆ་སྙམ་དུ་ཞུམ་པར་གྱུར། དེ་ནས་སྟོན་པས། གཞལ་མེད་ཁང་སྒོ་བཞི་པ་
ན། སྒོམ་ལ་རྒྱལ་ཆེན་བཞི་ཡོད་པ་གཅིག་སྤྲུལ་པས། ཡབ་ཀྱི་ཤར་སྒོ་ནས་བྱོན་པས་ཡུལ་
འཁོར་བསྲུངས་ན་རེ། ལྷ་དེ་ན་ཡང་མ་འབྱོན་གཅིག །སངས་རྒྱས་དྲི་ཟ་རྣམས་ལ་ཆོས་
སྟོན་ཏོ་ཟེར། དེ་བཞིན་དུ། ལྷོར་འཕགས་སྐྱེས་པོས་གྲུལ་བུམ་རྣམས་ལ་ཞེས་དང་། ནུབ་ཏུ་
སྤྱན་མི་བཟང་གིས། ཀླུ་རྣམས་ལ་ཞེས་དང༌། བྱང་དུ་རྣམ་སྲས་ཀྱིས། གནོད་སྦྱིན་རྣམས་
ལ་ཞེས་སོགས་བརྗོད་དེ་བསྲུངས་པས། ངའི་བུ་རྫུ་འཕྲུལ་ཆེ་སྙམ་དུ་ཞུམ་པ་ལོག།དེ་ནས་
སྟོན་པས་ཡབ་ལ། རྒྱལ་པོ་ཆེན་བོ་རྨི་ལམ་ན་ཡུལ་གྱི་བཟང་མོ་དང་ལྷན་ཅིག་རྩེ་བར་མྱོང་
ནས། སད་པ་ན་ཆགས་པར་བགྱིད་དམ། བཙུན་པ། སད་པ་ན་བཟང་མོ་ཉིད་ཀྱང་མ་
མཆིས་ན། ཆགས་པ་ག་ལ་མཆིས། རྒྱལ་པོ་ཆེན་པོ་དེ་བཞིན་དུ་མི་མཁས་པ་འགའ་ཞིག་
ཡུལ་ཡིད་དུ་འོང་བས་ཆགས་པར་འགྱུར་ཏེ། དེས་ལས་བསགས་ནས་ངན་འགྲོ་ལོག་པར་
ལྟུང་བ་སེམས་ཅན་དམྱལ་བར་སྐྱེ་བར་འགྱུར་རོ། །ཞེས་ཆོས་བསྟན་པས། ཡབ་ཀྱི་བདེན་
པ་མཐོང་ངོ་ཞེས། ཡབ་སྲས་མཇལ་བའི་མདོ་དང་ལུང་གཞི་ལས་འབྱུང་ངོ༌། །བརྒྱད་པ་ལ་
མཚན་ཉིད་དང་དབྱེ་བའོ། དང་པོ་ནི། སྔར་གྱི་ཚོར་བ་དེ་ཉིད་ལྷག་པར་འཕེལ་བ་ལ་བརྟེན་
ནས་བྱུང་ཞིང་། རང་འབྲས་ལེན་པའི་ཉེར་ལེན་དུ་གྱུར་པའི་འདོད་ཆགས་སུ་དམིགས་པ་
རྟེན་འབྲེལ་ཡན་ལག་བཅུ་གཉིས་ཀྱི་བརྒྱད་པ་སྲེད་པའི་རྟེན་འབྲེལ་ཀྱི་མཚན་ཉིད་དང་།
~236~

མཛོད་ཉི་མའི་དཀྱིལ་འཁོར།
གཉིས་པ་ནི། དེ་ལ་དབྱེ་ན། འདོད་སྲེད། འཇིག་སྲེད། སྲིད་སྲེད་དང་གསུམ་རིམ་བཞིན་དུ།
བདེ་བ་ཐོབ་དོན་དུ་སྲེད་པ་དང་། སྡུག་བསྔལ་འདོར་དོན་དུ་སྲེད་པ་དང་། ཉེར་ལེན་གྱི་ཕུང་
པོ་ལ་ཆགས་པའི་སྲེད་པ་གསུམ་ལ་བཤད་ཅིང༌། ཡང་འདོད་པའི་སས་སྡུས་ཀྱི་སྲེད་པ་དང་
པོ། ཁམས་གོང་མ་གཉིས་ཀྱི་སས་སྡུས་ཀྱི་སྲེད་པ་ལ་གཉིས་པ་དང་། ཉེར་ལེན་གྱི་ཕུང་པོ་
ལ་སྲེད་པ་ལ་གསུམ་པར་ཡང་གསུངས་སོ། །དག་པ་ལ་མཚན་ཉིད་དང་དབྱེ་བའོ། །དང་པོ་
ནི། རང་གི་ཉེར་ལེན་དུ་གྱུར་པའི་འདོད་ཆགས་ལྷག་པར་འཕེལ་པ་ལ་བརྟེན་ནས་བྱུང་ཞིང་།
རང་འབྲས་ཡང་སྲིད་གསོས་འདེབས་པར་བྱེད་པའི་རབ་ཏུ་ཕྱེ་བའི་འདོད་ཆགས་སུ་དམིགས་
པ། །རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ལེན་པའི་རྟེན་འབྲེལ་གྱི་
མཚན་ཉིད་དང་། གཉིས་པ་ནི། དེ་ལ་དབྱེ་ན། འདོད་པ་ཉེ་བར་ལེན་པ། ལྟ་བ་ཉེ་བར་ལེན་
པ། བདག་ཏུ་སྨྲ་བ་ཉེ་བར་ལེན་པ། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ཉེ་
བར་ལེན་པ་བཞི་ཡོད། །བསྡུ་ན་འདུན་པའི་འདོད་ཆགས་དང་། འདོད་པའི་འདོད་ཆགས་
གཉིས་སུ་འདུས་ཏེ། མངོན་པ་ཀུན་ལས་བཏུས་ལས། ཉེ་བར་ལེན་པ་གང་ཞེ་ན། འདིར་
འདུན་པ་དང་། འདོད་ཆགས་གང་ཡིན་པའོ། །ཅིའི་ཕྱིར་འདུན་པ་དང་འདོད་ཆགས་ཉེ་བར་
ལེན་པ་ཞེས་བྱ་ཞེ་ན་མ་འོངས་པ་དང་ད་ལྟར་གྱི་ཕུང་པོ་མངོན་པར་འགྲུབ་པ་དང་ཡོངས་
སུ་མི་གཏོང་བའི་ཕྱིར་ཏེ། མ་འོངས་པ་ལ་འདོད་པ་དང་ད་ལྟར་བ་ལ་ལྷག་པར་ཆགས་པའི་
ཕྱིར་རོ། །ཞེས་དང༌། རྒྱལ་སྲས་མ་ལས། འཆི་བའི་དུས་ན་འབྲས་བུ་འབྱིན་པར་འདུན་པ་
དང༌། འདོད་ཆགས་ཀྱི་རྗེས་སུ་གནས་པའི་ལས་གང་ཡང་རུང་བའི་བག་ཆགས་མངོན་དུ་
གྱུར་པའི་ཕྱིར། ཞེས་གསུངས་སོ། །བཅུ་པ་ལ་མཚན་ཉིད་དང༌། དབྱེ་བའོ། །དང་པོ་ནི།
རང་གསོས་འདེབས་བྱེད་ཀྱི་སྲེད་ལེན་གྱིས་གསོས་བཏབ་པ་ལས་སྔར་གྱི་འདུ་བྱེད་ཀྱི་རྟེན་
འབྲེལ་དེ་ཉིད་ནུས་པ་མཐུ་ཅན་དུ་གྱུར་པས་རབ་ཏུ་ཕྱེ་བའི་ལས་ཀྱི་བག་ཆགས་སུ་དམིགས་
པ་རྟེན་འབྲེལ་ཡན་ལག་བཅུ་གཉིས་ཀྱི་བཅུ་པ་སྲིད་པའི་རྟེན་འབྲེལ་གྱི་མཚན་ཉིད། །
~237~~

མཛོད་ཉི་མའི་དཀྱིལ་འཁོར།
གཉིས་པ་ནི། དེ་ལ་དབྱེ་ན། མཐའ་གཅིག་ཏུ་མ་ངེས་ཀྱང་། །ཁམས་གསུམ་ས་དགུའི་སྲིད་
པའི་རྟེན་འབྲེལ་དགུ་ཡོད། །སྤྱིར་སྲིད་པ་ལ་བདུན་དང་། བཞིར་བཤད་པ་སོགས་དུ་མ་
ཡོད་དོ། །བཅུ་གཅིག་པ་ལ་མཚན་ཉིད་དང་ངོ་བོ་ངོས་བཟུང་བའོ། །དང་པོ་ནི་རང་དང་རྟེན་
འབྲེལ་ཚར་གཅིག་ཏུ་གཏོགས་པའི་འགྲུབ་འབྲས་ཡང་ཡིན། །ཉིང་མཚམས་སྦྱར་མ་ཐག་
པའི་གནས་སྐབས་ཀྱི་མིང་གཟུགས་གང་རུང་གིས་བསྡུས་པ་ཡང་ཡིན་པའི་གཞི་མཐུན་
པར་དམིགས་པའི་རབ་ཏུ་ཕྱེ་བ་དེ། རྟེན་འབྲེལ་ཡན་ལག་བཅུ་གཉིས་ཀྱི་བཅུ་གཅིག་པ་སྐྱེ་
བའི་རྟེན་འབྲེལ་གྱི་མཚན་ཉིད། །གཉིས་པ་ནི། སྐྱེ་གནས་ཕྱི་མ་གསུམ་གྱི་མིང་གཟུགས་
སྐད་ཅིག་དང་པོ་ལ། སྐྱེ་བའི་རྟེན་འབྲེལ་འཇོག་སྟེ། སྐྱེ་གནས་ཕྱི་མ་གསུམ་གྱི་མིང་
གཟུགས་སྐྱེ་མཆེད་དྲུག་རེག་པ་ཚོར་བའི་རྟེན་འབྲེལ་རྣམས་རིམ་བཞིན་དུ་འགྲུབ་པའི་
ཕྱིར། །རྫུས་སྐྱེས་ཀྱི་དེ་རྣམས་ཅིག་ཅར་འགྲུབ་པོ། །བཅུ་གཉིས་པ་ལ་མཚན་ཉིད་དང་། རྒ་
ཤིའི་རྟེན་འབྲེལ་སོ་སོར་ངོས་བཟུང་བའོ། །དང་པོ་ནི་རང་དང་རྟེན་འབྲེལ་ཚར་གཅིག་གིས་
བསྡུས་པའི་གྲུབ་འབྲས་ཡང་ཡིན། མིང་གཟུགས་གང་རུང་གྲུབ་པའི་སྐད་ཅིག་གཉིས་པ་
ནས་བཟུངས་ཏེ། ཟག་བཅས་ཀྱི་ཕུང་པོ་གཞན་དང་གཞན་དུ་གྱུར་པའི་ཆ་ལ་བཏགས་པས་
རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་པ། རྟེན་འབྲེལ་ཡན་ལག་བཅུ་གཉིས་
ཀྱི་རྒ་ཤིའི་རྟེན་འབྲེལ་གྱི་མཚན་ཉིད། །གཉིས་པ་ནི་རྒས་པའི་རྟེན་འབྲེལ་ལ་བདུན་ཡོད་དེ།
ལུས་གཞན་དུ་གྱུར་པའི་རྒ་བ། བློ། དབང་པོ། སྟོབས། དྲན་པ། བདེ་བ་ངོ་བོ་གཞན་དང་
གཞན་དུ་འགྱུར་བའི་རྒ་བ་སྟེ་བདུན་གསུངས། །བསྡུ་ན། ལུས་གཞན་དུ་འགྱུར་བའི་རྒ་བ་
དང་། དབང་པོ་གཞན་དུ་འགྱུར་བའི་རྒ་བ་གཉིས་སུ་འདུས། །ལས་ཉོན་གྱི་རང་དབང་མེད་
པར་སྲོག་གི་དབང་པོ་འགགས་པའི་ཆ་ལ་ཤི་བའི་རྟེན་འབྲེལ་དུ་འཇོག །འདི་ལ་རིམ་གྱི་
འཆི་བ་དང་། ཅིག་ཅར་དུ་འཆི་བ་གཉིས་སུ་ཡང་ཡོད། །ཚེ་ཟད་ནས་འཆི་བ་བསོད་ནམས་
ཟད་ནས་འཆི་བ། ལས་ཟད་ནས་འཆི་བ་གསུམ་དུ་ཡང་གསུངས་སྤྱིར་འཆི་བ་ངོ་ཤེས་པ་དང་
~238~

མཛོད་ཉི་མའི་དཀྱིལ་འཁོར།
ཁྱད་པར་འཆི་བ་དྲན་པ་ཤིན་ཏུ་དཀའ་བས་ན། རྩ་བ་གསུམ། རྒྱུ་མཚན་དགུ། ཐག་ཆོད་པ་
གསུམ་རྣམས་ལ་བརྟེན་ནས་འཆི་བ་མི་རྟག་པ་སྒོམ་པ་ལ་འབད་པ་གལ་ཆེའོ། ། ༈ བཞི་པ་
ཚེ་དུ་ལ་རྫོགས་འཤད་པ་ནི། རྒྱུ་འབྲས་ཚར་གཅིག་གིས་བསྡུས་པའི་རྟེན་འབྲེལ་ཡན་ལག་བཅུ་
གཉིས་ཚེ་གཉིས་སམ། གསུམ་གང་རུང་ལ་རྫོགས་པས་ཁྱབ་སྟེ། རྟེན་འབྲེལ་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་ལས་ལ་སྐྱེ་ནས་མྱོང་འགྱུར་གྱི་ལས་དང་། ལན་གྲངས་
གཞན་ལ་མྱོང་འགྱུར་གྱི་ལས་གཉིས་སུ་ངེས་པ་གང་ཞིག། །དང་པོ་དེ་དང་དེའི་རྣམ་སྨིན་གྱི་
སྐྱེ་བ་ཚེ་གཉིས་ལ་རྫོགས་པས་ཁྱབ། གཉིས་པ་དེ་དང་དེའི་རྣམ་སྨིན་གྱི་སྐྱེ་བ་ཚེ་གསུམ་
ལ་རྫོགས་པས་ཁྱབ་པའི་ཕྱིར། རྟགས་དང་པོ་གྲུབ་སྟེ། རྟེན་འབྲེལ་ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་སྐྱེས་ནས་མྱོང་འགྱུར་གྱི་འཕེན་བྱེད་ཀྱི་ལས་དེ་ཡིན་ན་གཙོ་ཆེ་བར་
རང་ཀུན་ནས་སློང་བའི་མ་རིག་པ། རང་འགོད་བྱེད་ཀྱི་རྣམ་ཤེས། རང་གསོས་འདེབས་
བྱེད་ཀྱི་སྲེད་ལེན། རང་ནུས་པ་མཐུ་ཅན་དུ་གྱུར་པའི་སྲིད་པ་རྣམས །རང་བསགས་པའི་
ཚེ་དེ་ཉིད་ལ་འབྱུང་ཞིང་། རང་གི་འཕངས་འབྲས་ཀྱི་འབྲས་བུ་བཞི་སོགས། །རང་བསགས་
པའི་ཚེ་ཕྱི་མ་དེ་ཉིད་ལ་འབྱུང་ངེས་ཡིན་པས་ཁྱབ་པའི་ཕྱིར། །འགྲུབ་བྱེད་ཀྱི་སྲེད་ལེན་དང་
གྲུབ་འབྲས་སྐྱེ་བའི་བར་དུ་ཆོས་གཞན་གྱིས་བར་མ་ཆད་དགོས་པས་ཁྱབ་པའི་ཕྱིར། རྩ་
རྟགས་གཉིས་པ་གྲུབ་སྟེ། རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ལན་
གྲངས་གཞན་ལ་མྱོང་འགྱུར་གྱི་ལས་ཡིན་ན་རང་ཀུན་སློང་གི་མ་རིག་པ། རང་འགོད་བྱེད་
ཀྱི་རྣམ་ཤེས་རྣམས་རང་བསགས་པའི་ཚེ་དེ་ཉིད་ལ་འབྱུང་བས་ཁྱབ། རང་གསོས་འདེབས་
ཕྱེད་ཀྱི་སྲེད་ལེན་གཉིས་དང་། རང་ནུས་པ་མཐུ་ཅན་དུ་བྱེད་པའི་སྲིད་པ་རྣམས་རང་གི་
འཕངས་འབྲས་ཀྱི་མིང་གཟུགས་སོགས་འབྱུང་པའི་ཚེ་དེའི་སྔོན་རོལ་གྱི་ཚེ་དེ་ཉིད་ཁོ་ན་
རྫོགས་པས་ཁྱབ། རང་གི་འཕངས་འབྲས་བཞི་རང་གི་བསགས་པའི་སྐྱེ་བ་གསུམ་པ་དེ་
ཡན་ཆད་ལ་འབྱུང་བས་ཁྱབ་པ་གང་ཞིག གྲུབ་བྱེད་ཀྱི་སྲེད་ལེན་དང་གྲུབ་འབྲས་ཀྱི་བར་
~239~

མཛོད་ཉི་མའི་དཀྱིལ་འཁོར།
དུ་སྐྱེ་བ་གཞན་གྱིས་བར་མ་ཆོད་པ་དགོས་པས་ཁྱབ་པའི་ཕྱིར་ཏེ། སྔོན་དང་ཕྱི་མཐར་
གཉིས་གཉིས་དང༌། བར་དུ་བརྒྱད་ཅེས་གསུངས་པའང་འདི་ལ་དགོངས་སོ། །དེས་ན་རྒྱུ་
འབྲས་ཚར་ཅིག་གི་བསྡུས་པའི་མ་རིག་པ། འདུ་བྱེད་རྣམ་ཤེས་གསུམ་ཚེ་དེ་ཉིད་ལ་འབྱུང་
བས་ཁྱབ། །དེ་འདྲའི་སྲེད་ལེན་སྲིད་པ་གསུམ་ཚེ་གཅིག་ཉིད་ལ་འབྱུང་བས་ཁྱབ། །དེ་
འདྲའི་འཕངས་འབྲས་བཞི་དང་གྲུབ་འབྲས་གཉིས་ཏེ། དྲུག་ཚེ་གཅིག་ལ་འབྱུང་བས་ཁྱབ་
ཅིང་། རྟེན་འབྲེལ་ཚར་གཅིག་གི་མ་རིག་པ་སོགས་གསུམ་དང༌། དེ་འདྲའི་སྲེད་ལེན་
སོགས་གསུམ་གྱི་བར་དུ་ཚེ་གཅིག་གིས་ཆོད་པ་ནས་བརྒྱ་སྟོང་གིས་ཆོད་པ་ཡོད་ཀྱང་། །
་ཚར་གཅིག་གིས་བསྡུས་པའི་རྟེན་འབྲེལ་ཡན་ལག་བཅུ་གཉིས་ཚེ་བཞི་ཕན་ཆད་
ལ་རྫོགས་པ་མི་སྲིད་པ་དང་། མི་འགལ་ཏེ། རྟེན་འབྲེལ་ཚར་མི་གཅིག་པའི་ཕྱིར། །རྒྱུ་
འབྲས་ཚར་གཅིག་གིས་བསྡུས་པའི་རྟེན་འབྲེལ་ཡན་ལག་བཅུ་གཉིས་ཚེ་གཅིག་ལ་རྫོགས་
པ་མི་སྲིད་དེ། མཐོང་ཆོས་ལ་མྱོང་འགྱུར་གྱི་ཡས་ཀྱི་རྣམ་སྨིན་མྱོང་བ་ལ་ལས་བསགས་
པའི་ཚེ་ནས་འཆི་འཕོ་དགོས་པས་མ་ཁྱབ། སྐྱེས་ནས་མྱོང་འགྱུར་གྱི་རྣམ་སྨིན་མྱོང་པ་ལ་
ལས་བསགས་པའི་ཚེ་དེ་ནས་འཆི་འཕོ་དགོས་པས་ཁྱབ་པའི་ཕྱིར། ༈ །ལྔ་པ་ས་མཚུངས་
བཤད་པ་ནི། ས་མཚུངས་བརྩི་པའི་གཞི་ལས་དགུ་ཡོད་དེ། འདོད་པ་ས་གཅིག་བསམ་
གཏན་བཞི། གཟུགས་མེད་བཞི་རྣམས་སུ་ཡོད་པའི་ཕྱིར། །ཇི་ལྟར་བརྩི་ཚུལ་ནི། མཐའ་
གཅིག་ཏུ་མ་ངེས་ཏེ།རྟེན་འབྲེལ་ཡན་ལག་བཅུ་གཉིས་ས་མཚུངས་པ་གཅིག་ཀྱང་ཡོད། མི་
མཚུངས་པ་གཅིག་ཀྱང་ཡོད་པའི་ཕྱིར། ཞེས་སྤྱིར་བཏང་ནས་དམིགས་ཀྱིས་བསལ་ན།
འོག་མ་ནས་གོང་མར་སྐྱེ་ཡང་འདྲ། གོང་མ་ནས་འོག་མར་སྐྱེ་ཡང་འདྲ་སྟེ། རྒྱུ་འབྲས་ཚར་
གཅིག་གིས་བསྡུས་པའི་ལས་ཀྱི་རྟེན་འབྲེལ་གཉིས། །འབྲས་བུ་དྲུག་རྣམས་ས་མཚུངས་
པས་ཁྱབ་སྟེ། གང་དུ་སྐྱེ་བའི་སྐྱེས་ས་དེར་གཏོགས་པས་ཁྱབ་པའི་ཕྱིར་ཏེ། རྒྱུ་ལས་དང་
འབྲས་བུ་རྣམ་པར་སྨིན་པ་ས་གཅིག་པའི་ཕྱིར་ཏེ། ལས་མ་བྱས་པ་དང་ཕྲད་པ་དང་། ལས་
~240~

་ད་ཉི་མའི་དཀྱིལ་འཁོར།
བྱས་པ་ཆུད་ཟོས་པ་མི་སྲིད་པའི་ཕྱིར། །ཉོན་མོངས་ཀྱི་རྟེན་འབྲེལ་གསུམ་པོ་མཐའ་གཅིག་
ཏུ་མ་ངེས་ཏེ། གང་དུ་སྐྱེ་བའི་སྐྱེ་སང་གཏོགས་པའང་སྲིད། གང་ནས་འཆི་འཕོ་པའི་འཆི་སར་
གཏོགས་པ་ཡང་སྲིད། དེ་གཉིས་གང་རུང་དུ་མ་གཏོགས་པ་ཡང་སྲིད་པའི་ཕྱིར་ཏེ། འོག་
མའི་རྟེན་ལ་གོང་མར་སྐྱེ་བའི་ལས་གསར་གསོག་ཡོད་པ་བཞིན་དུ། །གོང་མའི་རྟེན་ལའང་
འོག་མར་སྐྱེ་བའི་ལས་གསར་གསོག་ཡོད་པའི་ཕྱིར། །རྒྱུ་དུས་ཀྱི་རྣམ་ཤེས་གང་ན་འཆི་
འཕོ་བའི་འཆི་ས་དེར་གཏོགས་པས་ཁྱབ་སྟེ། དེ་རང་རྒྱུད་ལྡན་གྱི་ལུས་རྟེན་དེ་དང་ས་
གཅིག་པའི་ཕྱིར། འ།ག་འདྲིལ་ལ་གོ་བདེ་བའི་ཚུལ་བྱས་ལེགས་པར་བཤད་དེ་སྤྲོས་པས་
ཆོག་༑ ༈ །དྲུག་པ་ཡན་ལག་གསུམ་དཔེ་དང་སྦྱར་བ་ནི། ཉོན་མོངས་པའི་རྟེན་འབྲེལ།
ལས་ཀྱི་རྟེན་འབྲེལ། གཞིའི་རྟེན་འབྲེལ་གསུམ་མཚོན་བྱེད་ཀྱི་དཔེ་བཞག་ཏུ་ཡོད་དེ།
འདིར་ནི་ཉོན་ཡོངས་ས་ཕོན་བཞིན། །ཀླུ་བཞིན་རྩྭ་བཞིན་ལྗོན་ཤིང་བཞིན། །དེ་བཞིན་ཤུན་
པ་བཞིན་དུ་འདོད། ལས་ནི་ཤུན་བཅས་འབྲས་དང་འདྲ། །དེ་བཞིན་སྨན་དང་མེ་ཏོག་
བཞིན། །གཞི་ནི་བཟའ་བཏུང་གྲུབ་པ་བཞིན། ཞེས་གསུངས་པ་ལྟར་རོ། །དེས་སྤྱི་དོན་
བཤད་ནས། དོན་ནི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དེ་ལ་ཡན་ལག་གི་སྒོ་ནས་
བཅུ་གཉིས་ཡོད་དེ། མ་རིག་པའི་རྟེན་འབྲེལ་ནས་རྒ་ཤིའི་རྟེན་འབྲེལ་གྱི་བར་བཅུ་གཉིས་
སུ་ཡོད་པའི་ཕྱིར། །བཅུ་གཉིས་པོ་དེ་ཆ་གསུམ་དུ་འགྱུར་ཏོ། །སྔོན་དང་ཕྱི་མཐར་གཉིས་
གཉིས་དང་། པར་དུ་རྣམ་ཤེས་ནས་སྲིད་པའི་བར་བརྒྱད་རྫོགས་པའི་ཕྱིར། །དེ་ཡང་གང་
ཟག་གང་ཡང་རུང་བའི་དབང་དུ་བྱས་པ་མ་ཡིན་ཏེ། འདོད་པའི་མི་མངལ་སྐྱེས་ཚེ་ཡོངས་
སུ་རྫོགས་པ་དང་ལྡན་པ་གཅིག་གིས་དབང་དུ་བྱས་པའི་ཕྱིར། །གཉིས་པ་སྐབས་སུ་བབས་
པའི་ངོ་བོ་ནི། རིག་པའི་མི་མཐུན་ཕྱོགས་ཆོས་གཞན། རྐང་པ་གཉིས་གསུངས་ཏེ་ངག་དོན་
མ་རིག་པ་དེ་རིག་པ་མེད་ཙམ་དང་རིག་པ་ལས་གཞན་ཙམ་ལ་མི་འཇོག་གི །བདག་མེད་
པའི་དོན་རིག་པའི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་རྨོངས་པ་གཅིག་
7~241~

མཛོད་ཉི་མའི་དཀྱིལ་འཁོར།
ལ་འཇོག་སྟེ། དཔེར་ན་རྫུན་དེ་བདེན་པའི་མི་མཐུན་ཕྱོགས་གཅིག་ལ་འཇོག་པ་དང་། མི་
མཛའ་བ་དེ་མཛའ་བའི་མི་མཐུན་ཕྱོགས་གཅིག་ལ་འཇོག་པ་བཞིན་ཡིན་པའི་ཕྱིར། ༈ །
གསུམ་པ་ནི། འདིར་ནི་ཉོན་མོངས་ས་བོན་བཞིན། ཞེས་སོགས་སོ། །གསུམ་པ་བསྡུ་བ་ནི་
སྲིད་པ་བཞི་པོ་དེ་དག་ལས་རྐང་པ་བཞིའོ། །ངག་དོན་སྲིད་པ་བཞིར་ཕྱེ་བའི་སྐྱེ་སྲིད་བཞག་
ཏུ་ཡོད་དེ། ཉིང་མཚམས་སྦྱར་མ་ཐག་པའི་ཉོན་མོངས་ཅན་གྱི་སྲིད་པ་དེ་དེ་ཡིན་པའི་
ཕྱིར། །རང་དང་ས་གཅིག་པའི་ཉོན་མོངས་ཀྱིས་ཉིང་མཚམས་སྦྱོར་གྱིས། ས་གཞན་གྱི་
ཉོན་མོངས་པས་ནི་མ་ཡིན་ཏེ། ས་ཐ་དད་པས་ཆོད་པའི་ཕྱིར། སྲིད་པ་ཕྱི་མ་གསུམ་གྱི་ངོ་
པོ་མཐའ་གཅིག་ཏུ་མ་ངེས་ཏེ་དགེ་མི་དགེ་ལུང་མ་བསྟན་ཅི་རིགས་སུ་ཡོད་པའི་ཕྱིར། །
ཁམས་འོག་མ་གཉིས་ན་བར་སྲིད་ཡོད་ཀྱི་གཟུགས་མེད་ཁམས་ན་བར་སྲིད་མེད་དེ། རང་
གང་དུ་ཤི་ས་དེར་གཟུགས་མེད་ཁམས་ཀྱི་ཕུང་པོ་གྲུབ་པའི་ཕྱིར། ། ༈ གཉིས་པ་གང་
གིས་གནས་པ་ཟས་ཀྱི་རྟེན་འབྲེལ་བཤད་པ་ནི། འགྲོ་བ་ཟས་ཀྱི་གནས་པ་ཡིན། ཞེས་
སོགས་ཏེ། འདིའི་སྐབས་སུ། སྤྱི་དོན་དང་། གཞུང་དོན་ནོ། །དང་པོ་ལ། ཟས་ལ་མཚན་ཉིད་
དབྱེ་བ་བྱེད་ལས་དང་གསུམ། དང་པོ་ནི། སྲིད་པའི་རྒྱུན་གསོ་བར་བྱེད་པའི་རིགས་སུ་
གནས་པས་རབ་ཏུ་ཕྱེ་བ། ཟས་ཀྱི་མཚན་ཉིད་ཡིན་ཏེ། བཅོམ་ལྡན་འདས་ཀྱི་གསུང་དགྲ་
བཅོམ་པ་སུས་པོ་ཆེས་བསྡུས་བའི་འགྲོ་བའི་རྣམ་གྲངས་ཞེས་པའི་བསྟན་བཅོས་ལམ།
སྟོན་པ་ཉིད་སངས་རྒྱས་ནས་རིང་པོ་མ་ལོན་པ་ན་ཆོས་གཅིག་བཀའ་སྩལ་བ་ནི་འདི་ལྟ་སྟེ།
འགྲོ་བ་ཟས་ཀྱིས་གནས་པ་ཡིན་ནོ། །ཞེས་དང༌། ཙན་ཏྲ་གོ་མིའི་བཤགས་བསྟོད་ལས།
བསམ་གཏན་ནགས་མེས་ཡང་དང་ཡང་དུ་ནི། ཉེས་པའི་ནགས་ཚལ་བསྲེགས་པར་གྱུར་
ན་ཡང༌། །བདག་ལྟ་རྩ་བ་བརྟན་པོ་མ་ཟད་པ། །ཆར་གྱིས་བརླན་བཞིན་མདུན་ནས་རབ་ཏུ་
ཞེས་སོགས་སོ། །གཉིས་པ་ནི། དེ་ལ་དབྱེ་ན་བཞི་ཡོད་དེ། ཁམས་ཀྱི་ཟས། རེག་པའི་
ཟས། སེམས་པའི་ཟས། རྣམ་པར་ཤེས་པའི་ཟས་དང་བཞི་ཡོད་པའི་ཕྱིར། །མངོན་པ་ཀུན་
-242-

མཛོད་ཉི་མའི་དཀྱིལ་འཁོར།
བཏུས་ལས། འཇུ་བས་ཀྱང་འཇུ་བ་ལས་གྱུར་པ་དང་། ཡུལ་གྱིས་ཀྱང་ཡུལ་ལས་གྱུར་པ་
དང་། རེ་བས་ཀྱང་རེ་བ་ལས་གྱུར་པ་དང་། ལེན་པས་ཀྱང་ལེན་པ་ལས་གྱུར་བ་ཉིད་ནི་
ལྟ་བུའོ། །ཞེས་དང་། བསྡུ་པ་ལས། ཞུ་བས་ཞུ་བ་དང་། ཡུལ་གྱིས་ཡུལ་དང་། རེ་བས་རེ་བ་
དང་ཟིན་པས་ཟིན་པ་ལས་གྱུར་པའོ། །ཞེས་སོགས་སོ། །དེས་ན་སྣ་ལྕེ་ལུས་གསུམ་གྱིས་
ཁམས་སུ་བཅད་ནས་མིད་པར་བྱ་བ་ཡང་ཡིན། དྲི་རོ་རེག་བྱའི་སྐྱེ་མཆེད་གསུམ་གྱིས་
བསྡུས་པ་ཡང་ཡིན་པའི་གཞི་མཐུན་པར་དམིགས་པ་ཁམས་ཟས་ཀྱི་མཚན་ཉིད་དང་། འདི་
དང་འདུལ་བ་ནས་བཤད་པའི་སྨན་དོན་གཅིག་སྟེ། ཁམས་ཟས་འདི་འདོད་པ་ཁོ་ན་ཡོད་ཀྱི།
ཁམས་གོང་གི་སས་བསྡུས་ཀྱི་ཁམས་ཟམ་མེད་པའི་ཕྱིར་ཏེ། དེའི་སས་བསྡུས་ཀྱི་སྙ་ལྕེའི་
ཤེས་པ་མེད་པའི་ཕྱིར་ཏེ། དེ་སྐད་དུའང་ཁམས་ཀྱི་ཟས་ནི་འདོད་པ་ཡི། སྐྱེ་མཆེད་གསུམ་
གྱི་བདག་ཉིད་དོ། །ཞེས་དང་། ཀུན་བཏུས་ལས། དེ་ན་དྲི་དང་རོ་ནི་རང་བཞིན་གྱིས་མེད་
དེ། ཁམས་ཀྱི་ཟས་ཀྱི་འདོད་ཆགས་དང་བྲལ་བའི་ཕྱིར་རོ། ། དེའི་ཕྱིར་སྣའི་རྣམ་པར་ཤེས་
པ་དང་ལྕེའི་རྣམ་པར་ཤེས་པ་ཡང་མེད་དོ། །ཞེས་དང་། མདོ་རྩ་ལས་སྨན་སྟེན་པར་
བྱའོ། །དེ་ནི་རྣམ་པ་བཞིའོ། །ཞེས་སོགས་གསུངས་སོ། །དེ་ཡང་འདོད་པའི་ལྷ་མི་ཡི་དྭགས་
དུད་འགྲོ་རྣམས་ལ་ཁམས་ཟས་ཡོད་པར་མངོན་སུམ་གྱིས་གྲུབ་ཅིང༌། དམྱལ་བ་ན་ཁམས་
ཟས་ཇི་ལྟར་ཡོད་ཅེ་ན་ཡོད་དེ། ལྕགས་ཀྱི་ཐུ་ལུམ་དང་ཟངས་ཞུན་མེ་འབར་བ་ཁར་འབྱིན་
པས་ཁོངས་པ་མེ་འབར་ཡང་བསྒྲེས་སྐོམ་ཅུང་ཟད་ཞི་བར་བྱེད་པས་ཟས་ཡིན་པར་
བཤད་པའི་ཕྱིར་དང་ཉི་ཚེ་ཉི་འཁོར་བ་ན་མིའི་ཟས་ཇི་ལྟར་ཡོད་པ་བཞིན་ཡོད་པར་དགེ་
འདུན་བསྲུངས་དང་འཕགས་པ་གྲོ་ཞུན་སྐྱེས་ཀྱི་རྒྱུ་གླེང་ལས་ཤེས་པའི་ཕྱིར་རོ། །འོ་ན་
བསྟན་བཅོས་རཔ་ཏུ་བྱེད་པ་ལས། ཁམས་ཀྱི་ཟས་གང་ཞེ་ན། ཁམས་གང་ལ་བརྟེན་ནས་
དབང་པོ་རྣམས་རྒྱས་པར་འགྱུར་བ་དང༌། འབྱུང་བ་ཆེན་པོ་རྣམས་འཚོ་བ་
བར་འགྱུར། ཞེས་གསུངས་པ་དང་འགལ་ལོ། །ཞེ་ན། མི་འགལ་ཏེ། དེ་རྒྱས་འགྱུར་གྱི་
~243 ~

མཛོད་ཉི་མའི་དཀྱིལ་འཁོར།
ཁམས་ཟས་ལ་དགོངས་ལ། །ལྕགས་ཀྱི་ཐུ་ལུམ་སོགས་ཀྱི་ཀྱང་བསྐྱེས་པ་སེལ་ནུས་པས་
ཟས་ཀྱི་མཚན་ཉིད་དང་ལྡན་པའི་ཕྱིར་རོ། །གཟུགས་ཀྱི་སྐྱེ་མཆེད་ཁམས་ཟས་མིན་ཏེ། དེ་
རང་གི་ཡུལ་ཅན་གྱི་དབང་པོ་རྟེན་དང་བཅས་པ་རྒྱས་པ་ལ་མི་ཕན་པའི་ཕྱིར་དང་། དེ་ལ་
ཕན་པའི་རིགས་ཡང་མ་ཡིན་པའི་ཕྱིར། འོ་ན་ཟས་ཡིད་དུ་འོང་བ་བཤམས་པ་མཐོང་པ་ན་
བདེ་བ་དང་ཡིད་པདེ་བ་སྐྱེ་བར་མཐོང་བ་ཇི་ལྟ་བུ་སྙམ་ན། དེ་ནི་ཟས་ལ་དམིགས་པའི་བདེ་
བ་མྱོང་འགྱུར་གྱི་རེག་པ་ཟས་སུ་སོང་བ་ཡིན་གྱི། །གཟུགས་ཀྱི་སྐྱེ་མཆེད་ཟས་སུ་སོང་བ་
མིན་ཏེ། དེ་མིག་གིས་མཐོང་བ་ཙམ་གྱིས་རང་གི་དབང་པོ་རྒྱས་པར་མི་འགྱུར་པའི་ཕྱིར་
དང་། སྲེད་པ་སྤངས་པའི་གྲོལ་བ་དགྲ་བཅོམ་པ་སོགས་ལ་འང་མི་ཕན་པའི་ཕྱིར་རོ།།ཟས་
ཕྱི་མ་གསུམ་བཞག་ཏུ་ཡོད་དེ། ཡུལ་དབང་རྣམ་ཤེས་གསུམ་འདུས་པ་ལས་ཡུལ་གྱི་
འགྱུར་བ་དཔྱོད་པར་བྱེད་པའི་ཟག་བཅས་ཀྱི་རེག་པ། རེ་པ་དང་བཅས་པའི་ཐག་བཅས་ཀྱི་
སེམས་པ། དེ་དག་མཚུངས་ལྡན་གྱི་རྣམ་པར་ཤེས་པ་རྣམས་གོ་རིམ་པཞིན་དུ་དེ་དང་དེར་
འཇོག་སྟེ། དེ་རྣམས་ཀྱིས་སྲིད་པ་གསོ་བར་བྱེད་པའི་ཕྱིར། །ཟག་མེད་ཟས་སུ་མི་འཇོག་སྟེ།
དེ་སྲེད་པ་གསོ་བྱེད་མ་ཡིན་པའི་ཕྱིར། །དེ་སྐད་དུའང་མདོ་ལས། སེམས་ཅན་བྱུང་པ་
རྣམས་གནས་པར་བྱེད་པ་དང་། འཚོ་བར་བྱེད་པ་དང་། སྲེད་པ་འཚོ་བར་བྱེད་པ་རྣམས་ལ་
ཕན་འདོགས་བྱེད་པ་སྟེ་བཞིའོ། །བཞི་གང་ཞེ་ན། རགས་པ་དང་ཕྲ་བའི་ཁམས་ཀྱི་ཟམ་དང་
གཉིས་པ་རིག་པའི་ཟས་དང་གསུམ་པ་ཡིད་ལ་སེམས་པའི་ཟས་དང་། །བཞི་པ་ནི། རྣམ་
པར་ཤེས་པའི་ཟས་སོ། །ཞེས་དང༌། ཟས་བཞི་ནི་ནད་དང་། འབྲས་དང་ཟུག་རྔུའི་རྩ་པ་ཡིན་
རྒ་ཤིའི་རྐྱེན་ཡིན་ནོ། །ཞེས་གསུངས་སོ། །དང་པོ་གཉིས་ཀྱིས་སྲིད་པ་འཚོ་བར་བྱེད་དེ།
གཉིས་པོ་དེས་སྲེད་པའི་དབང་གིས་ཡང་སྲིད་དུ་འབྱུང་བར་བྱེད་པའི་ཕྱིར། །རེ་བ་དང་
བཅས་པའི་ཟས་ཕྱི་མ་གཉིས་པོས་སྲིད་པར་གནས་པར་བྱེད་དེ། མུ་གེས་ཉེན་པའི་ཕ་ཞིག་
རང་གི་པུ་གཉིས་དང་ལྷན་ཅིག་འཆི་མ་འོང་ནམ་ཐལ་བའི་རྐྱལ་པ་སྲད་བུས་ཁ་བཅིངས་ཏེ།
~244~

མཛོད་ཉི་མའི་དཀྱིལ་འཁོར།
ཕྱེ་ཡིན་པར་སྨྲས་པའི་ཚེ་རེ་ཁ་དང་མ་བྲལ་བར་དུ་མ་ཤི །ཁ་ཕྱེ་བས་ཐལ་བར་ཤེས་ཏེ་རེ་
བ་དང་བྲལ་ནས་ཤི་བ་བཞིན་དང་། གླུ་ཆག་གི་ཚོང་པས་རྒྱ་མཚོའི་སྦུ་བ་ལ་ཐང་དུ་འཕྲུལ་
ཏེ་རེ་བ་དང་བྲལ་བ་ན་ཤི་བ་དང་། འགྲོ་བའི་རྣམ་གྲངས་ཡས། རྒྱ་མཚོ་ན་སྲོག་ཆགས་ཆེ་
ལོང་ཞེས་པ་ཆུ་བྱ་དག་སྒོ་ང་ཆུ་ནས་བཏོན་ཏེ་བྱེ་མ་ཅན་གྱི་ཐང་ལ་བྱེ་མས་བཀབ་སྟེ་སླར་
རྒྱ་མཚོར་འགྲོ་བའི་ཚེ་དྲན་ན་མི་རུལ། །མ་དྲན་ན་རུལ་ལོ། །ཞེས་གསུངས་པ་ལྟ་བུ་ཡིན་
པའི་ཕྱིར། གསུམ་པ་ནི། ཟས་བཞིའི་བྱེད་ལས་བཞག་ཏུ་ཡོད་དེ། ཚེ་འདི་ལ་གནས་དབང་
པོ་རྒྱས་པའི་དོན་དུ་ཁམས་ཟས་བརྟེན་པ་སེམས་སེམས་བྱུང་རྒྱས་པའི་དོན་དུ་རེག་པ་སྟེ།
གཉིས་པོ་ནི། གསོ་བར་བྱེད་པས་མ་མ་ལྟ་བུ་ཡིན་ལ། །ཟག་བཅས་ཀྱི་སེམས་པས་སྲིད་པ་
གཞན་འཕེན་པར་བྱེད། ཟག་བཅས་ཀྱི་རྣམ་ཤེས་ཀྱིས་སྲིད་པ་གཞན་འགྲུབ་པར་བྱེད་པས་
དེ་གཉིས་ནི། བསྐྱེད་པར་བྱེད་པའི་མ་ལྟ་བུ་ཡིན་པའི་ཕྱིར་ཏེ། འདི་ལ་གནས་དང་ནི། བརྟེན་
པ་རྒྱས་པའི་དོན་དུ་གཉིས། །སྲིད་གཞན་འཕེན་དང་འགྲུབ་པ་ཡིན། །དོན་དུ་གཉིས་ཏེ་གོ་
རིམ་བཞིན། ཞེས་གསུངས་སོ། །གཞན་ཡང་ཁམས་དང་ཟས་ལ་མུ་བཞི་ཡོད་དེ། །ཁམས་
སུ་བྱ་བའི་དྲི་རོ་རེག་བྱ་ནི་ཁམས་ཡིན་ལ། །དབང་པོ་རྟེན་བཅས་རྒྱས་པར་བྱེད་པའི་ཟས་
མིན་པའི་མུ། ཟས་ཕྱི་མ་གསུམ་ནི། དབང་པོ་རྟེན་བཅས་རྒྱས་པར་བྱེད་པའི་ཟས་ཡིན་
ལ། །ཁམས་མིན་པའི་མུ། ཁམ་དུ་བཅད་ནས་མིད་པར་བྱ་བའི་དབང་པོ་རྟེན་བཅས་རྒྱས་
པར་བྱེད་པའི་ཟས་ནི་གཉིས་ཀ་ཡིན་པའི་མུ། སྒྲ་དང་རྡུལ་ལ་སོགས་པ་གཉིས་ཀ་མིན་པའི་
མུ་ཡིན་པའི་ཕྱིར། །འོ་ན་ལུང་གཞི་ལས། ཕྱི་རོལ་པའི་དྲང་སྲོང་འདོད་པ་ལ་འདོད་ཆགས་
དང་བྲལ་བ་བརྒྱ་ལ་ཟས་བྱིན་པས། འཛམ་བུའི་ཚལ་གྱིས་སོ་སོ་སྐྱེ་བོ་གཅིག་ལ་བྱིན་པ་
འབྲས་བུ་ཆེའོ། ཞེས་གསུངས་སྟེ། འཛམ་བུའི་ཚལ་ན་འདུག་པའི་སོ་སྐྱེ་བགང་ཞེ་ན། འདི་ལ་
ཁ་ཅིག འཛམ་བུའི་གླིང་གི་ལྟོ་དང་ལྡན་་པ་ཟས་ཟ་ནུས་ཐམས་ཅད་ཡིན། ཞེས་ཟེར་བ་མི་
འཐད་དེ། གཅིག་ཞེས་པ་དང་འགལ་ཞིང་། བརྒྱ་པས་མང་པོ་ལ་བྱིན་པ་འབྲས་བུ་ཆེ་བ་ངོ་
-245

མཛོད་ཉི་མའི་དཀྱིལ་འཁོར།
མཚར་ཏུ་ཡང་མེད་པའི་ཕྱིར། །ཁ་ཅིག །དེ་བྱང་ཆུབ་སེམས་དཔའ་ངེས་གནས་ལ་བྱེད་པ་
ཡིན་ཟེར། བྱེ་བྲག་སྨྲ་བ་ན་རེ། དེ་ཡང་མི་འཐད་དེ། དེ་ནི་དགྲ་བཅོམ་པ་བྱེ་བ་ལ་ཟས་བྱིན་
པ་བས་ཀྱང་བསོད་ནམས་ལྷག་པའི་ཕྱིར། །དེས་ན་མཐོང་ལམ་རྒྱུད་ལ་སྐྱེ་ཁ་མའི་བྱངས་
སེམས་སྦྱོར་ལམ་པ་ཡིན་ཏེ། དེ་དྲང་སྲོང་བས་ཡུལ་བཟང་བའི་ཕྱིར། །ཞེས་ཟེར་རོ། །སློབ་
དཔོན་ན་རེ། དེའང་མི་འཐད་དེ། ངེས་འབྱེད་ཆ་མཐུན་ལ་གནས་པའི་བྱང་སེམས་ལ་འཛམ་
བུའི་ཚལ་དུ་གནས་པ་ཞེས་མདོ་བསྟན་བཅོས་ཚད་ལྡན་གང་ལས་ཀྱང་མ་བཤད་པའི་ཕྱིར་
ཏེ་དེས་ན་འཛམ་བུའི་དྲུང་ན་པསམ་གཏན་དང་པོ་སྐྱེད་པའི་བྱང་སེམས་དོན་ཐམས་ཅད་གྲུབ་
པ་ལ་བྱེད་པ་ཡིན་པའི་ཕྱིར་ཏེ། དེ་དང་ཕྱི་རོལ་པའི་དྲང་སྲོང་འདོད་པ་ལ་འདོད་ཆགས་
མངོན་འགྱུར་དང་བྲལ་བར་མཚུངས་ཀྱང་དྲང་སྲོང་བརྒྱ་ཐམ་པ་ལ་བྱིན་པ་དེ་ལ་བྱིན་པ་
བསོད་ནམས་ཆེ་བའི་ཕྱིར། །དེ་ལ་ཁོ་ན་རེ། དེ་ལ་བྱིན་པ་དེ་ཕྱི་རོལ་པའི་དྲང་སྲོང་མཐའ་
དག་པ་ལ་བྱིན་པ་བས་ཀྱང་བསོད་ནམས་ཆེ་བ་ཡིན་ནོ་ནམ་ཞེ་ན་ཡིན་མོད། འོན་ཀྱང་
སྔར་དུད་འགྲོའི་སྐྱེ་གནས་སུ་སོང་བ་བརྒྱ་ལ་བྱིན་པ་བས་མི་ཚུལ་ཁྲིམས་འཆལ་བ་གཅིག་
ལ་བྱིན་པ། རྣམ་པར་སྨིན་པ་བརྒྱ་འགྱུར་དུ་སྒྲེ་བར་བྱའོ། །ཞེས་བརྒྱ་ཤ་སྟག་གསུངས་པའི་
འབྲེལ་ཀྱི་དབང་གིས་ཡིན་ནོ། །གཉིས་པ་གཞུང་དོན་ནི། ཁམས་གསུམ་པོ་དེར་འགྲོ་བ་ལྔ་
པོ་དེ་ཟས་ཀྱི་གནས་པར་བྱེད་པ་ཡིན་ཏེ་ཟས་ལ་བརྟེན་ནས་སྲིད་པའི་རྒྱུན་གསོ་བར་བྱེད་
པའི་ཕྱིར། ༈ །འོ་ན་འཆི་བའི་ཚེ་ན་ལུས་ཀྱི་ཕྱོགས་གང་དུ་རྣམ་པར་ཤེས་པ་འགག་ཅིང་
ཡིད་འཆི་འཕོ་ཅེ་ན། དེའི་ལན་སྟོན་པ་ནི། འོག་མི་ལྷར་འགྲོ་མི་སྐྱེ་རྣམས། རྐང་པ་གསུམ་
སྟེ། སྐབས་དོན་བཞག་ཏུ་ཡོད་དེ། གཅིག་ཆར་འཆི་ན་ཡིད་དང་བཅས་པའི་ལུས་ཀྱི་
དབང་པོ་མོད་ལ་འགག་པར་འགྱུར། རིམ་གྱི་འཆི་ན། འོག་ངན་སོང་དང༌། མི་དང་ལྷ་
རྣམས་སུ་འགྲོ་བ་སྟེ་སྐྱེ་བར་འགྱུར་བ་དང་། མི་སྐྱེ་བ་ལྟེ་དགྲ་བཅོམ་པ་རྣམས་རིམ་པ་
བཞིན་མཐར་རྐང་པ་དང་། ལྟེ་བ་དང་། སྙིང་ཁར་ལུས་དང་རྣམ་ཤེས་འགག་ཅིང་ཡིད་འཆི་
~246~

མཛོད་ཉི་མའི་དཀྱིལ་འཁོར།
འཕོ་བར་བྱེད་པའི་ཕྱིར་ཏེ། དང་པོ་ནི། སྤྱི་གཙུག་ནས་རིམ་བཞིན་རྐང་མཐིལ་དུ་དྲོད་
བསྡུད། །གཉིས་པ་ནི། རྐང་པ་ནས་རིམ་བཞིན་ལྟེ་བའི་བར་དང་། དེ་རྗེས་སྤྱི་གཙུག་ནས་
རིམ་བཞིན་ལྟེ་བའི་བར་དུ་དྲོད་བསྡུད། ཕྱི་མ་གཉིས་ནི། དང་པོར་རྐང་མཐིལ་ནས་རིམ་
བཞིན་སྙིང་ཁའི་བར་དང་། དེ་རྗེས་སྤྱི་གཙུག་ནས་རིམ་བཞིན་སྙིང་ཁའི་བར་དུ་དྲོད་བསྡུད་
ཏེ། ཡིད་དེ་དང་དེ་ནས་འཆི་འཕོ་བར་བྱེད་པའི་ཕྱིར། །དགྲ་བཅོམ་པ་སྤྱི་བོ་ནས་ཀྱང་འཕོ་
པ་ཡོད་དེ། །འཕགས་པ་ཐོགས་མེད་ཀྱིས་ཀུན་ལས་བཏུས་ལས་དགེ་བ་བྱེད་པའི་ལུས་ནི་
ཐོག་མ་ཉིད་ནས་སྨད་གྲང་བར་འགྱུར་རོ། །མི་དགེ་བ་བྱེད་པའི་ལུས་ནི་སྟོད་གྲང་བར་
འགྱུར་རོ། །ཞེས་དགེ་བ་སྟོབས་ལྡན་བྱས་པ་ཐོག་མར་སྨད་ནས་དྲོད་བསྡུད། མི་དགེ་བ་
སྟོབས་ལྡན་བྱས་པ་ཐོག་མར་སྤྱི་གཙུག་ནས་དྲོད་བསྡུས་ཏེ། མཐར་རྣམ་པར་ཤེས་པ་སྙིང་
ཁ་ནས་འཆི་འཕོ་བར་བཤད་ཅིང་། སའི་དངོས་གཞིར། དང་པོར་སྐྱེ་སྲིད་གྲུབ་པའི་ཚེ།
མེར་མེར་པོའི་ཕྱོགས་གང་དུ་རྣམ་ཤེས་ཞུགས་པ་དེ། །ཕྱིས་ལུས་དབང་འགྲུབ་པ་ན་སྙིང་
ཁར་འགྱུར་བས། འཆི་སྲིད་འགྲུབ་པ་ན་ཡང་སྙིང་ཁ་ནས་ཀུན་གཞིའི་རྣམ་ཤེས་འཕོ་བར་
གསུངས། དཔལ་གསང་བ་འདུས་པའི་རྒྱུད་ཐ་མའི་ཆོ་ག་གཤིན་བོ་བདེ་བར་གཤེགས་
པའི་གནས་ལ་འགོད་པ་ཞེས་བྱ་བ། སློབ་དཔོན་སྟོང་ཉིད་ཏིང་ངེ་འཛིན་གྱི་རྡོ་རྗེས་མཛད་པ་
ལས། །སྟེང་གི་སྒོ་ནས་རྣམ་པར་གྲོལ་བའམ། ཡང་ན་རྣམ་དག་སངས་རྒྱས་ཞིང་དུ་
འགྲོ། །གལ་ཏེ་ཤེས་པ་ལམ་གཞན་མཐོང་ན་ནི། འཁོར་བའི་རྒྱ་མཚོ་རུ་ནི་ལྟུང་བར་
འགྱུར། །དེ་ཕྱིར་སྟེང་སྒོ་ཡི་ནི་ལམ་གནས་སུ།།དེའི་སྟེང་དུ་འཕོ་བ་བྱ་བ་ཡིན། །སྤྱི་བོ་ནས་
ནི་གཟུགས་མེད་འགྲོ་བ་སྟེ། མཛོད་སྤུ་ནས་ནི་གཟུགས་ཀྱི་ཁམས་སུ་འགྲོ། །མིག་གཉིས་
ནས་ནི་མིའི་འགྲོ་་སྟེ། རྣ་བའི་གནས་ནས་གྲུབ་པའི་ལྷ་རུ་སྐྱེ། །སྣ་བུག་དག་ནས་གནོད་སྦྱིན་
ཉི་དུ་སྟེ། ཁ་ནས་དྲི་ཟ་རུ་ནི་ངེས་པར་འགྲོ། །ལྟེ་བ་ནས་ནི་འདོད་པའི་ཁམས་ཀྱི་ལྷ། །ཁུ་བའི་
སྦུབས་ནས་ཡི་དྭགས་འགྲོ་བའོ། །ཆུ་བའི་ལམ་ནས་དུད་འགྲོའི་སྐྱེ་གནས་སུ། །འགྲོ་ཞིང་
~247~

མཛོད་ཉི་མའི་དཀྱིལ་འཁོར།
བཤང་བའི་ལམ་ནས་དམྱལ་བར་ནི། །ཐེ་ཚོམ་མེད་པར་འགྲོ་བ་དེ་ཡི་ཕྱིར། ལམ་གཞན་
དག་ནི་རྣམ་པར་སྤངས་པར་བྱ། ཞེས་གསུངས་སོ། །འཆི་བའི་རྒྱུ་གང་ཞེ་ན། གནད་གཅོད་
པའི་དབང་གིས་འཆི་བར་འགྱུར་ལ། གནད་གཅོད་པའི་ཚུལ་ཇི་ལྟ་བུ་ཞེ་ན། དེ་སྟོན་པ་ནི།
གནད་གཅོད་པ་ནི་ཆུ་སོགས་ཀྱིས། རྐང་པ་གཅིག་སྟེ། ལུས་ཀྱི་ཕྱོགས་གང་ཉམས་ནས་
འཆི་བ་ནི་གནད་ཅེས་བྱ་སྟེ། །ཡན་ལག་བརྒྱད་པར་གནད་ནི་བརྒྱ་ལས་བདུན་ལྷག་པ།
ཞེས་གཡུངས་པའི་ཕྱིར། དེ་གཅོད་པའི་ཚུལ་ནི། ཤིང་གཅོད་པ་ལྟར་དུམ་བུར་བྱེད་པ་མ་
ཡིན་གྱི། རང་གི་ལུས་ཀྱི་ཆུ་ཁམས་སོགས་འབྱུང་བ་ཕྱི་མ་གསུམ་ཆ་མ་སྙོམས་པར་དྲག་
ཏུ་འཁྲུགས་པ་ལས་ཚོར་བ་མི་བཟད་པ་འབྱུང་བ་ཡིན་ཞིང་། །རྒྱུ་ནི་བད་ཀན། མཁྲིས་པ།
རླུང་ཤས་ཆེ་ན་འབྱུང་བ་ཡིན་གྱིས། །ས་ཁམས་འཁྲུགས་པས་གནད་གཅོད་པ་མིན་ཏེ་འདི་
སྣོད་འཇིག་པ་དང་ཆོས་མཚུངས་པའི་ཕྱིར། །དེ་ཡང་དགེ་བ་སྟོབས་ལྡན་བྱས་པའི་མི་དང་།
སྒྲ་མི་སྙན་པ་ལ་གནད་གཅོད་ཀྱི་སྡུག་བསྔལ་ཚ་བས་ཆུང་༌། །རྫུས་སྐྱེས་ལ་གནད་གཅོད་ཀྱི་
སྡུག་བསྔལ་མེད་པས་ཁྱབ་ལ། །འོ་ན་རྫུས་སྐྱེས་ལ་འཆི་བའི་སྡུག་བསྔལ་མི་འབྱུང་བས་
ཁྱབ་བམ་ཞེ་ན། མ་ཁྱབ་སྟེ། འདོད་ལྷ་རྣམས་ལ་རྩ་བའི་འཆི་ལྟས་ལྔ་དང་ཉེ་བའི་འཆི་ལྟས་
ལྔའི་སྡུག་བསྔལ་འབྱུང་བའི་ཕྱིར། །རྩ་བའམ་ངེས་པའི་འཆི་ལྟས་ལྔ་ནི། བཤེས་སྤྲིང་
ལས། །ལུས་ཀྱི་ཁ་དོག མི་སྡུག་འགྱུརབ་དང༌། །སྟན་ལ་མི་དགའ་མེ་ཏོག་ཕྲེང་རྙིང་
དང་། །གོས་ལ་དྲི་མ་ཆགས་དང་ལུས་ལས་ནི། །སྔོན་ཆད་མེད་པའི་རྡུལ་འབྱུང་ཞེས་བགྱི་
པ། །མཐོ་རིས་འཆི་འཕོ་སྦྲོན་བྱེད་འཆི་ལྟས་ལྔ། ཞེས་གསུངས་པ་ལྟར་རོ། །ལྔ་པོ་འདི་
འབྱུང་ན། ཐབས་གང་གིས་ཀྱང་མི་ལྡོག་ཅིང་། མནར་མེད་ཀྱི་སྡུག་བསྔལ་ལས་བཅུ་དྲུག་
འགྱུར་གྱི་ཆེ་བའི་སེམས་ཚོར་སྡུག་བསྔལ་བསྐྱེད་དེ། དྲན་པ་ཉེར་བཞག་ལས། ལྷའི་
གནས་ནས་ལྟུང་བ་ན། སྡུག་བསྔལ་རབ་ཏུ་སྐྱེ་བ་གང༌། དེ་ལ་སེམས་ཅན་དམྱལ་བ་
ཡི། །བཅུ་དྲུག་ཆར་ཡང་མི་ཕོད་དོ། །ཞེས་གཡུངས་པའི་ཕྱིར། །ཉེ་བའམ་མ་ངེས་པའི་འཆི་
~248~

མཛོད་ཉི་མའི་དཀྱིལ་འཁོར།
ལྟས་ལྔ་ནི། གོས་དང་རྒྱན་ལས་སྒྲ་མི་སྙན་པ་འབྱུང་བ་དང་། ལུས་ཀྱི་འོད་ཆུང་བར་འགྱུར་
བ་དང༌། ཁྲུས་ཀྱི་ཆུ་ལུས་ལ་ཆགས་པ་དང༌། །གཡོ་བའི་བདག་ཉིད་ཅན་ཡང་སྟེ་སྤྱིར་ལྷ་
རྣམས་སེམས་འགྲོ་བ་གཅིག་ཡོད་པ་ལས་བློ་ཡུལ་གཅིག་ཏུ་གནས་པ་དང༌། མིག་འབྱེད་
འཛུམ་བྱུང་བའོ། །ལྔ་པོ་འདི་ལས་ལྡོག་པའི་ཐབས་ཡོད་པས། མ་ངེས་པ་ཞེས་བྱ་ལྷ་ཐམས་
ཅད་ལ་འཆི་ལྟས་ལྔ་ཅར་ཚང་བར་འགྱུར་བས་མ་ཁྱབ་ཅིང༌། དུས་ནི་གང་སྤེལ་ལས་ལྷའི་
ཞག་ལྔ་འབྱུང་། ཅེས་དང་། འགའ་ཞིག་ཞག་བདུན་འབྱུང་ཞིང༌། །དེ་ཡང་མིའི་ཉིན་ཞག་
ཡིན་ནོ། །ཞེས་གསུངས་པའོ། །འདོད་ལྷ་འཆི་ལྟས་ཤར་བ་ན་ལྷ་གཞན་དག་གིས་མཐོང་བ་
ན། རྒྱང་ནས་མེ་ཏོག་མཐོར་ཞིང་། ལྷའི་བུ་ཁྱོད་འདི་ནས་འཛམ་བུའི་གླིང་དུ་སྐྱེ་བར་གྱུར་
ཅིག །དད་པའི་བཤོལ་གྱིས་བསོད་ནམས་ཀྱི་ཞིང་རྨད་པར་འགྱུར་ཅིག་ཅེས་བརྗོད་ཅིང་།
དེ་སྲིན་བུ་བྱེ་ཚན་ལ་སྒྲེས་པ་བཞིན་སྡུག་བསྔལ་བས་སྨྲེ་སྔགས་འདོན་ཏེ། ཀྱེ་ཧུད་ཤིན་ཏུ་
སྣ་ཚོགས་ཚལ། །ཀྱེ་ཧུད་མཚིའུ་དལ་གྱི་འབབ། ཀྱེ་ཧུད་སྡུག་པའི་རྣམ་ཤེས་ལྷ།
སྔགས་འདོན་ཞིང་ས་ལ་ལྷུང་། ཞེས་གསུངས་སོ།
༈ །གཉིས་པ་སྣོད་ཀྱི་འཇིག་རྟེན་བཤད་་ལ་གསུམ། རིམ་པ་དང་ཚད་དངོས། ཞར་
ལ་སེམས་ཅན་གྱི་ཚད། ཚད་དེ་ཉིད་བྱེ་བྲག་ཏུ་བཤད་པའོ། །དང་པོ་ལ་གསུམ། རྟེན་བརྟེན་
པ། སེམས་ཅན་གྱི་སྣོད་བྱེ་བྲག་ཏུ་བཤད་པའོ། །དང་པོ་ནི། དེ་ལ་སྣོད་ཀྱི་འཇིག་རྟེན་གྱི།
ཞེས་སོགས་ཏེ། བཅོམ་ལྡན་འདས་ཀྱི་མདོ་ལས། འཇིག་རྟེན་ཁམས་ཁ་ཅིག་ཟླ་གམ་ལྟ་
བུར་འདུག་པ་དང་། །འགའ་ཞིག་པདྨ་སྣ་ཚོགས་ཀྱི་དབྱིབས་སུ་འདུག་པ་དང་ཁ་ཅིག་ཤིང་
རྟའི་དབྱིབས་སུ་འདུག་པ་སོགས་དང༌། འཇམ་དཔལ་གྱི་ཞིང་གི་ཡོན་ཏན་བཀོད་པའི་མདོ་
ལས། ཁ་ཅིག་ན་ཉི་མ་དང་ཟླ་བ་མེད་པར་སངས་རྒྱས་ཀྱིས་སྨིན་འཚམས་ཀྱི་ནོར་བུ་རིན་པོ་
ཆེས་སྣང་བའི་བྱ་བ་བྱེད་པ་སངས་རྒྱས་ནོར་བུ་བརྩེགས་པའི་རྒྱལ་པོའི་ཞིང་ལྟ་བུ་དང་།
སྟོང་གསུམ་གཅིག་ན་ཉི་ཟླ་གཅིག་གིས་སྣང་བའི་བྱ་བ་བྱེད་པ་སངས་རྒྱས་ཀུན་ཏུ་བཟང་
~249~

མཛོད་ཉི་མའི་དཀྱིལ་འཁོར
པོའི་ཞིང་མི་འཛུམ་པ་ལྟ་བུ་ཞེས་བྱ་བ་དང་། གླིང་བཞིའི་བསྐོད་པ་དང་མི་ལྡན་པ་དང་། ལྡན་
པའི་ཞིང་ལ་ཡང་ལྡན་ཚུལ་མི་འདྲ་བ་དུ་མ་སྣང་བ་སོགས། བསམ་གྱིས་མི་ཁྱབ་བརྗོད་
ཀྱིས་མི་ལང་བའི་ནང་ནས། འདིར་ནི་གཞི་དང་སྙིང་པོ་མེ་ཏོག་གིས་བརྒྱན་པའི་འཇིག་རྟེན་
ན། དེ་བཞིན་གཤེགས་པ་རྣམ་པར་སྣང་མཛད་ཀྱི་ཕྱག་གི་མཐིལ་ལ་རབ་ཏུ་གནས་པའི་ནོར་
བུ་རིན་པོ་ཆེའི་སྡོང་བུའི་ནང་ནས་འཇིག་རྟེན་གྱི་ཁམས་ཉི་ཤུ་རྩ་ལྔ་རྩེགས་ནས་གནས་པའི་
དབུས་བཅུ་གསུམ་པ་བདག་ཅག་གི་སྟོན་པ་ཤཱཀྱ་ཐུབ་པའི་ཞིང་མི་མཛེད་འཇིག་རྟེན་གྱི་
ཁམས་ཞེས་པ་འདི་ཡིན་པས། འདིའི་དབང་དུ་བྱས་ཏེ་འཆད་དོ། །དེ་ཡང་གནས་པར་
འདོད་པས་ཅེས་པས། མུ་སྟེགས་པས་རུས་སྦལ་གྱི་སྟེང་དུ་ཆགས་པ་དང་། རླུང་གི་རྡུལ་
གཉིས་ལྡན་པ་སོགས་ལས། དཀྱིལ་འཁོར་བཞི་དང་མེའི་དབུས་སུ་སྒོ་ང་སྨིན་པ་ལྟ་བུ་ལས་
བྱུང་བའི་ཚངས་པས་ལྟས་པས་ཆགས་པ་དང་། དུས་འཁོར་སོགས་གཞན་ནས་བཤད་པ་
ལྟར་མ་ཡིན་པར། འདིར་མངོན་པའི་སྡེ་སྣོད་ལས་བཤད་པ་བཞིན་འཆད་ཅེས་པའོ། །ཇི་
ལྟར་ན་འཇིག་རྟེན་གཉིས་ཡོད་པ་དེ་ལ་སྣོད་ཀྱི་འཇིག་རྟེན་གྱི་འོག་གཞིའི་དཀྱིལ་འཁོར་
གསུམ་ཆགས་ཚུལ། །ངོ་བོ་ཆད་རྣམས་བཞག་ཏུ་ཡོད་དེ། འཇིག་རྟེན་ཆགས་པའི་ཚེ་ནམ་
མཁའ་སྟོང་པར་གྱུར་པ་ལས། སེམས་ཅན་གྱི་ལས་ཀྱི་དབང་གིས་རླུང་འཇམ་པོ་ལངས་པ་
ལོ་གྲངས་དུ་མའི་བར་འཁྲིགས་པ་ལས། སྣོད་ཀྱི་འཇིག་རྟེན་གྱི་འོག་གཞིའི་རླུང་གི་དཀྱིལ་
འཁོར་ཁ་དོག་སྔོ་སྐྱ་དབྱིབས་ཟླུམ་པོ་ངོ་བོ་བརྒྱ་བྱིན་གྱི་རྡོ་རྗེས་ཀྱང་གཞིག་པར་མི་ནུས་
པའི་ཤིན་ཏུ་སྲ་བ་ཚད་འཐུག་རྔམས་སུ་དཔག་ཚད་ས་ཡ་གཅིག་དང་འབུམ་ཕྲག་དྲུག །
རྒྱར་དཔག་ཚད་གྲངས་ཀྱི་གནས་གཞན་དྲུག་བཅུས་གྲང་བར་མི་ནུས་པའི་གྲངས་མེད་པ་
ཡོད་པ་ཆགས། །དེའི་སྟེང་དུ་གསེར་གྱི་སྙིང་པོ་ཅན་གྱི་ཆར་གྱི་རྒྱུན་ཤིང་རྟའི་སྲོག་ཤིང་
ཙམ་འབབས་པས་ལོ་གྲངས་དུ་མར་བསགས་པ་ལས་ཆུའི་དཀྱིལ་འཁོར་རྔམས་སུ་དཔག་
ཚད་འབུམ་ཕྲག་བཅུ་གཅིག་དང་སྟོང་ཕྲག་ཉི་ཤུ་ཡོད་པ་ཆགས། །དེ་ལྟ་བུའི་ཆུ་དེ་སེམས་
~250~

མཛོད་ཉི་མའི་དཀྱིལ་འཁོར།
ཅན་གྱི་ལས་ཀྱི་དབང་གིས་མི་འབོ་བར་གནས་པ་ཡིན་ཏེ། དཔེར་ན་ཟས་མ་ཞུ་བ་ལོང་དུ་
མི་ལྟུང་བ་བཞིན། ཞེས་དང་། ཁ་ཅིག་རླུང་གིས་སྦྱངས་ཀྱིས་ཚུལ་དུ་འཛིན་པ་ཡིན་
ནོ། །ཞེས་ཟེར། དེ་ལྟ་བུའི་ཆུའི་དཀྱིལ་འཁོར་དེ་རླུང་གིས་ཀུན་ནས་སྲུབས་ཅིང་། འཐས་
པར་བྱས་པ་ལས། འོ་མའི་དཀྲིས་མ་ལྟར་དུ་དབང་ཆེན་གསེར་གྱི་དཀྱིལ་འཁོར་རྔམས་སུ་
དཔག་ཚད་གསུམ་འབུམ་ཉི་ཁྲི་དང་ལྡན་པ་ཆགས་ཏེ། དེའི་རྗེས་སྔར་གྱི་ཆུ་དེ་ལ་རྔམས་སུ་
དཔག་ཚད་འབུམ་ཕྲག་བརྒྱད་ལས་མེད་དེ། ལྷག་མ་གསེར་གྱི་དཀྱིལ་འཁོར་དུ་འགྱུར་
བའི་ཕྱིར། །ཆུ་གསེར་་གཉིས་པོ་དེའི་རྒྱ་ཁྱོན་གྱི་ཚད་གཞག་ཏུ་ཡོད་དེ། ཐད་དཀར་དཔག་
ཚད་འབུམ་ཕྲག་བཅུ་གཉིས། སྟོང་ཕྲག་གསུམ་བརྒྱ་ཕྲག་ཕྱེད་ལྔ་རྣམས་ཁོ་ན་ཡོད། ཁོར་
ཡུག་དེ་གསུམ་འགྱུར་དུ་ཡོད་དེ། ཟླུམ་པོ་ཀུན་གྱི་ཆོས་ཉིད་ཡིན་པའི་ཕྱིར་རོ། །ཇི་ཙམ་ན་
དཔག་ཚད་ས་ཡ་གསུམ། འཕུམ་ཕྲག་དྲུག །ཁྲི་སུམ་བརྒྱ་ལྔ་བཅུ་ཡོད་དེ། སློབ་དཔོན་
འཕགས་པ་ཐོགས་མེད་ཀྱིས་དཀྱིལ་འཁོར་གསུམ་བརྒྱ་མཉམ་པར་བཞེད་ཅིང་གསུམ་ཀ་ལ་
རྡུལ་རྫས་བརྒྱད་ཚངས་ཡང་གཙོ་ཆེ་བས་དཀྱིལ་འཁོར་དེ་དང་དེར་བཞག་གོ།འདི་ནི་ཡུམ་
ལས་མཁའ་ལ་རླུང་བརྟེན་དེ་ལ་ཆུའི་ཕུང་པོ་བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་བ་
བརྟེན། ཞེས་གསུངས་པ་དང་མཐུན་ནོ། ༈ །གཉིས་པ་སྟོན་པ་ལ་གསུམ། རི་མཚོ་གླིང་
བཤད་པའོ། །དང་པོ་ནི། དེ་ལ་ལྷུན་པོ་གཉའ་ཤིང་འཛིན། ཞེས་སོགས་ཏེ། དབང་ཆེན་
གསེར་གྱི་དཀྱིལ་འཁོར་དེའི་སྟེང་དུ་ཆགས་པའི་རི་རྣམས་ཆགས་ཚུལ་ངོ་བོ་ཚད་རྣམས་
བཞག་ཏུ་ཡོད་དེ། ནམ་མཁའ་ལས་ཁམས་སྣ་ཚོགས་པ་ཅན་གྱི་སྤྲིན་འཁྲིགས། དེ་ལས་
ཁམས་སྣ་ཚོགས་པ་ཅན་གྱི་ཆར་རྒྱུན་ཤིང་རྟའི་སྲོག་ཤིང་ཙམ་འབབས་པ་ལས་རྒྱ་མཚོ་
ཆེན་པོར་གྱུར། དེ་ལྟ་བུའི་ཆུ་དེ་རླུང་གིས་ཕྱོགས་བཅུར་བསྲུབས་པ་ལས་ཁམས་རབ་
རྣམས་ལ་དབུས་སུ་ཤར་དངུལ། ལྷོ་བཻཌཱུ་རྱ། ནུབ་པདྨ་ར་ག །བྱང་གསེར་ཏེ། རིན་པོ་ཆེ་
སྣ་བཞི་ལས་གྲུབ་པའི་ལྷུན་པོ།།ཁམས་འབྲིང་རྣམས་ལས་ལྷུན་པོ་དེ་ལ་ཀུན་ནས་བསྐོར་ཏེ།
~251 ~

མཛོད་ཉི་མའི་དཀྱིལ་འཁོར།
གཉའ་ཤིང་འཛིན་དང་། ཤོལ་མདའ་འཛིན་དང༌། སེང་ལྡན་ཅན་དང་། དེ་བཞིན་དུ་ལྟ་ན་
སྡུག་རི་དང༌། རྟ་རྣ་དང༌། རྣམ་འདུད་དང་། མུ་ཁྱུད་འཛིན་རི་སྟེ། གསེར་གྱི་རི་བདུན་
ཆགས། ཁམས་ཐ་མ་རྣམས་བསྲུབས་པ་ལས་གླིང་རྣམས་དང་། དེ་དག་གི། ཕྱི་རོལ་དུ་
ཁོར་ཡུག་གི་ལྕགས་རི་ལྕགས་འབའ་ཞིག་ལས་གྲུབ་པ་ཆགས། རི་དགུ་ཀའང་ཆུ་མཚམས་
མན་ཆད་དུ་དཔག་ཚད་བརྒྱད་ཁྲི་རེ་ནུབ་པར་མཉམ། ལྷུན་པོ་ལ་ཆུ་མཚམས་ཡན་ཆད་དུ་
དཔག་ཚད་བརྒྱད་ཁྲི། ལྷག་མ་བརྒྱད་པོ་ནང་མ་ནང་མ་ལས་ཕྱི་མ་ཕྱི་མ་འཕངས་དང་བརྒྱ་
གཉི་ཀར་དུ་ཕྱེད་བྲི་བ་རྣམས་སུ་ཡོད་པའི་ཕྱིར་ཏེ། ཇི་ལྟར་བྲི་ན། རིམ་བཞིན་གཉའ་ཤིང་
འཛིན་ལ་དཔག་ཚད་བཞི་ཁྲི་ནས ཉི་ཁྲི། ཁྲི། ལྔ་སྟོང་། ཉིས་སྟོང་ལྔ་བརྒྱ། སྟོང་དང་ཉིས་
བརྒྱ་ལྔ་བཅུ། དྲུག་བརྒྱ་ཉི་ཤུ་རྩ་ལྔ། ཁོར་ཡུག་ལྕགས་རི་ལ་སུམ་བརྒྱ་དང་ཕྱེད་དང་བཅུ་
གསུམ་ཡོད་དོ། རི་རབ་ཀྱི་ཕྱོགས་རིན་པོ་ཆེ་གང་གི་རང་བཞིན་ཡིན་པ་དེའི་མཐུས། །
གླིང་བཞིའི་ནམ་མཁའི་ཁ་དོག་དང་དེ་དང་མཐུན་པ་རེ་སྣང་སྟེ། རི་རབ་ཀྱི་འོད་ཕྱིའི་རྒྱ་
མཚོ་ལ་ཕོགས་པས་གླིང་དེའི་ནམ་མཁའ་ཁ་དོག་དེ་དང་དེར་སྣང་བའི་ཕྱིར། དཔེར་ན།
འཛམ་བུ་གླིང་གི་ནམ་མཁའི་ཁ་དོག་སྔོན་པོ་སྣང་བ་བཞིན་ནོ། ༈ །གཉིས་པ་མཚོ་བཤད་པ་
ནི། དེ་དག་བར་བདུན་རོལ་མཚོ་ཡིན། ཞེས་སོགས་ཏེ། ལྷུན་པོ་ནས་མུ་ཁྱུད་འཛིན་རིའི་
བར་གྱི་མཚོ་བདུན་ནི། རོལ་པའི་མཚོ་ཞེས་བྱ་བ་ཡིན་ལ། དེ་དག་གི་ངེས་ཚིག་དང་ཚད་
སོགས་བཞག་ཏུ་ཡོད་དེ།།ཡན་ལག་བརྒྱད་ལྡན་གྱི་ཆུས་གང་ཞིང་། ཀླུའི་རྒྱལ་པོ་ཆེན་པོ་
རྣམས་རོལ་ཞིང་རྩེ་བར་བྱེད་པས། རོལ་མཚོ་ཞེས་བྱ་ཞིང་། རོལ་མཚོ་དང་པོ་ལ་ཁ་ཞེང་
ལ་དཔག་ཚད་སྟོང་ཕྲག་བརྒྱད་ཅུ། དེ་ནི་ནང་གི་རྒྱ་མཚོ་ཡིན་ཅིང་། དེའི་ངོས་ཏེ་འགྲམ་ལ་
དེ་གསུམ་འགྱུར་དུ་ཡོད་དེ། དཔག་ཚད་ཉིས་འབུམ་དང་བཞི་ཁྲི་ཡོད་པའི་ཕྱིར། །རོལ་
མཚོ་གཞན་དྲུག་ནི་ནང་མ་ནང་མ་ལས་ཕྱི་མ་ཕྱི་མ་ཁ་ཞེང་དུ་ཕྱེད་འབྲི་ཞིང་། རྒྱར་ཕྱེད་
ཕྱེད་ཀྱིས་སྐྱེས་པ་ཡོད་དོ། །རོལ་མཚོ་བདུན་པའི་ཞེང་དུ་དཔག་ཚད་སྟོང་ཉིས་བརྒྱ་ལྔ་
-252-

མཛོད་ཉི་མའི་དཀྱིལ་འཁོར།
བཅུ་ཡོད་པའི་ཕྱིར། ཆུ་ཡན་ལག་བརྒྱད་ལྡན་ནི། བསིལ་དང་ཞིམ་དང་ཡང་དང་འཇམ།
དྭང་བ་དང་ནི་དྲི་ང་མེད། །འཐུང་ན་ལྟོ་ལ་མི་གནོད་དང༌། །མགྲིན་པ་ལ་ནི་མི་གནོད་
པའོ། །ཞེས་གསུངས་པ་ལྟར་རོ། །གདགས་པར། ཆུ་འཛིན་རོལ་མཚོ་བདུན་པོ་རྣམས།
དང་པོ་བཻཌཱུརྱ་མདོག་བཞིན། རབ་ཏུ་བསིལ་བའི་ཆུ་དག་དང༌། །སྦྲང་རྩི་ལྟ་བུའི་ཆུས་ཀྱང་
གང༌། ཞེས་གསུངས་སོ། །ལྷག་མ་མུ་ཁྱུད་འཛིན་རི་ནས། ཁོར་ཡུག་གི་བར་གྱི་རྒྱ་མཚོའི་
ཕྱིའི་རྒྱ་མཚོ་ཆེན་པོ་ཞེས་བྱ་བ་ཡིན་ལ། །དེའི་ངོ་བོ་དང་ཚད་བཞག་ཏུ་ཡོད་དེ། །ངོ་བོ་བ་
ཚྭ་ཅན་ཡིན་པས་མི་རྣམས་ཀྱིས་ལོངས་སྤྱོད་དུ་མི་རུང་ཞིང་། ཚད་དཔག་ཚད་འབུམ་ཕྲག་
གསུམ་དང་སྟོང་ཕྲག་ཉི་ཤུ་རྩ་གཉིས་ཡོད་པ་ཡིན་པའི་ཕྱིར། ། འདི་ལ་ཕྱིའི་རྒྱ་མཚོ་ཞེས་
བརྗོད་པའི་རྒྱུ་མཚན་ཡོད་དེ། ཕྱི་ནང་གི་མཚོ་གཉིས་ཀྱི་ནང་ནས་ཕྱིའི་མཚོ་ཡིན་ཞིང་།
གླིང་བཞི་པའི་སེམས་ཅན་རྣམས་ཀྱི་ལུས་ཀྱི་གཟུགས་བརྙན་རྒྱ་ལས་རྒྱའི་འབུར་ལྟར་སྣང་
བས་དེ་ལྟར་བརྗོད་པའི་ཕྱིར། །ཕལ་པོ་ཆེའི་མདོ་ལས་ཀྱེ་རྒྱལ་བའི་སྲས་དག །འདི་ལྟ་སྟེ།
དཔེར་ན་རྒྱ་མཚོ་ཆེན་པོ་ལ། གླིང་བཞི་པའི་སེམས་ཅན་ཐམས་ཅད་ཀྱི་ལུས་ཀྱི་གཟུགས་
བརྙན་རྒྱ་ལྟ་བུར་སྣང་སྟེ་དེའི་ཕྱིར་རྒྱ་མཚོ་ཆེན་པོ་ཞེས་བྱའོ། །ཞེས་གསུངས་པའི་ཕྱིར། །
འོ་ན་ཕྱིའི་རྒྱ་མཚོར་ཆུ་བོ་ཆེན་པོ་བཞི་དང་། ཀླུས་ཆར་ཕབ་པའི་ཆུ་དང་ཆུ་གཞན་ཇི་སྙེད་
འབབ་ཀྱང་བྲེ་ལས་མི་འདའ་བ་ཅི་ཡིན་ཞེ་ན། རྒྱུ་མཚན་ཡོད་དེ། ཕལ་པོ་ཆེར། ཀླུས་ཆར་
ཕབ་པའི་རྒྱ་མཚོ་སྲིད་རྩེ་ལས་འདའ་བར་འགྱུར་བ་ལས། ཆུ་དང་གསེར་གྱི་ས་གཞིའི་
མཚམས་ཀྱི་རིན་པོ་ཆེ་ཉི་མའི་སྙིང་པོས་ཆུ་རྣམས་འོ་མ་དང་ཞོར་བྱེད། རིན་པོ་ཆེ་བརླན་
དང་བྲལ་བ་ཞེས་བྱ་བས་མར་གྱི་ཉིང་ཁུར་བྱེད་རིན་པོ་ཆེ་མེའི་འོད་ཅེས་བྱ་བས་མེ་འབར་
བར་བྱེད་དེ། དེ་བཞིན་དུ་རྫོགས་པའི་སངས་རྒྱས་ཀྱི་ཡོན་ཏུན་གསར་པ་རྣམས་མི་སྣང་
བར་བྱེད་པའི་ཡེ་ཤེས་ཏིང་ངེ་འཛིན་བཀའ་སྩལ་ཏེ། ཞེས་དང་། མདོ་སྡེ་མཛངས་བླུན་དུ་
དམྱལ་བའི་མེ་ཚད་ཀྱིས་སྐེམ་པར་བཤད། གཞན་ཡང་སམ་བུ་ཊའི་རྒྱུད་དུ་རྒྱ་མཚོའི་ནང་
~253~

མའི་དཀྱིལ་འཁོར།
ན་རྒོད་མཁའི་མེ་ཞེས་བྱ་བའི་བྲག་རྟའི་མགོ་འདྲ་བ་ལྟ་བུ་མེ་འབར་བ་ཡོད་པས་སྐེམ་པར་
བཤད། །སློབ་དཔོན་ཨབྷ་ཡ་ཀ་རས་སྤྲིན་གྱི་ཆུ་ནི་མང་བླངས་ཀྱང་། །རྒྱ་མཚོའི་ཆུ་ནི་ཟད་
མི་འགྱུར། ཞེས་རྒྱ་མཚོའི་ཆུ་ནི་འཁོར་བར་བཞེད་ཅིང་། འདི་ལེབ། ས་ཏེ། མཁས་གྲུབ་རྗེས་
ཆུ་གཏེར་ལས་ནི་ཆུ་འཛིན་དང་། ཆུ་འཛིན་ངོགས་ལས་ཆུ་བོའི་རྒྱུན། །ཆུ་རྒྱུན་ལས་ནི་ཆུ་
གཏེར་གྱི། །ཆུ་མཚོ་དབྱར་གྱི་ཆུ་བཞིན་འཕེལ། །ཞེས་གསུངས་པའི་ཕྱིར། ༈ །གསུམ་པ་
གླིང་བཤད་པ་ལ་གསུམ། གླིང་གཙོ་བོ་བཤད་པ། གླིང་ཕྲན་བཤད་པ། འཛམ་བུ་གླིང་གི་
ཁྱད་ཆོས་བྱེ་བྲག་ཏུ་བཤད་པའོ། །དང་པོ་ནི། དེ་ལ་ནི། འཛམ་བུ་གླིང་ཏེ་ཞེས་སོགས་ཏེ།
གླིང་བཞིའི་ངེས་ཚིག་དང་དབྱིབས་ཁྱད་ཆོས་སོགས་བཞག་ཏུ་ཡོད་དེ། རི་རབ་ཀྱི་ཕྱོགས་
རེ་རེ་ན་གླིང་རེ་རེ་ཡོད་པ་དེ་ལ་འཛམ་བུའི་གླིང་ནི། ཤིང་འཛམ་བུ་བྲི ཀྵ་ཅེས་པ་དེའི་འབྲས་
བུ་ཆུང་ལྷུང་པ་ན་འཛམ་བུ་ཅེས་པའི་སྒྲ་འབྱུང་ཞིང་དེས་མཚོན་པའི་གླིང་ཡིན་པས་ན་འཛམ་
བུ་གླིང་ཞེས་པ་ངེས་ཚིག་ཁྱད་པར། ངོས་གསུམ་ལ་དཔག་ཚད་སྟོང་ཕྲག་གཉིས་གཉིས་པ་
ཤིང་རྟའི་དབྱིཔས་ཅན། ངོས་གཅིག་ལ་དཔག་ཚད་ཕྱེད་དང་བཞི་ཡོད་པ་དང་། གླིང་འདི་
ལ་ལྟོས་པའི་རི་རབ་ཀྱི་ཤར་ན་ཡོད་ཅིང་། དེའི་མི་རྣམས་གླིང་འདིའི་མི་བས་ལུས་ཉིས་
འགྱུར་གྱིས་འཕགས་པས་ན་ཤར་ལུས་འཕགས་ཏེ་དབྱིབས་ཟླ་གམ་འདྲ་བ་ངོས་གསུམ་
གླིང་འདི་དང་འདྲ་ཞིང་། ངོས་གཅིག་ལ་དཔག་ཚད་སུམ་རྒྱ་ལྔ་བཅུ་ཡོད་པ་དང་། གླིང་འདི་
ལ་ལྟོས་པའི་རི་རབ་ཀྱི་ནུབ་ན་ཡོད་ཅིང་། །ལོངས་སྤྱོད་ཕལ་ཆེར་བ་ལང་ལ་སྤྱོད་པས་
ནུཔ་བ་ལང་སྤྱོད་དེ་དབྱིབས་ཟླུམ་པོ། མཐའ་སྐོར་དུ་དཔག་ཚད་སྟོང་ཕྲག་ཕྱེད་དང་བརྒྱད་
དང་། དེའི་དབུས་ལ་དཔག་ཚད་སྟོང་ཕྲག་ཕྱེད་དང་གསུམ་ཡོད་པ་དང༌། །གླིང་འདི་ལ་སྟོས་
པའི་རི་རབ་ཀྱི་བྱང་ན་ཡོད་ཅིང་། སྐད་ངན་པ་སྨྲ་བ་འམ། འཆི་ཁར་ཏེ་ཞག་བདུན་ནས་འཆི་
བའི་སྒྲ་མི་སྙན་པ་འབྱུང་བས་བྱང་སྒྲ་མི་སྙན་ཏེ། མཐའ་བསྐོར་དུ་དཔག་ཚད་བརྒྱད་སྟོང་པ་
གྲུ་བཞི་ངོས་རེ་རེ་ལ་དཔག་ཚད་ཉིས་སྟོང་པར་སྙམ་པ་ཡོད་པའི་ཕྱིར། །འཛམ་བུའི་གླིང་
~254~

མཛོད་ཉི་མའི་དཀྱིལ་འཁོར།
གི་ཚད་ལ། སྒྲ་ཆེན་པོ། ཁང་བུ་རྩེགས་པ། རྡོ་ཕང་པ། རྨད་དུ་བྱུང་བའི་མདོ་རྣམས་སུ་
དཔག་ཚད་བདུན་སྟོང་ཡོད་པར་བཤད། སའི་དངོས་གཞིར་ཕྱེད་བདུན་སྟོང་དུ་བཤད།
སངས་རྒྱས་བྱམས་པ་འཇིག་རྟེན་དུ་བྱོན་པའི་དུས་སུ། དེ་ཚེ་འཛམ་བུའི་གླིང་འདིར་ཡང་།
ཆུ་ཞེང་ཐག་གྲུ་མཉམ་པར་ནི། དཔག་ཚད་སྟོང་ཕྲག་བཅུ་པ་སྟེ། ཞེས་བྱམས་པ་ལུང་བསྟན་
པའི་མདོར། དཔག་ཚད་ཁྲི་ཡོད་པར་བཤད་དོ། །གླིང་གང་གི་མིའི་བུད་མེད་ཀྱི་སྐྱེ་གནས་
ཀྱི་དབྱིབས་དང་། མིའི་གདོང་པ་ཡང་གླིང་དེའི་དབྱིབས་དང་འདྲ་བར་བཤད་ཅིང་། འཛམ་
བུ་གླིང་ན་གསེར་དངུལ། ཤར་ན་རས་དང་བེའུ་རས། ནུབ་ན་བ་གླང་དང་ནོར་བུ་སོགས་
ལ་ཉོ་ཚོང་བྱེད་པ་ཡོད་ཅིང་། །བྱང་ན་ཉོ་ཚོང་གི་ཐ་སྙད་མེད་པ་དང༌། གླིང་འདི་སོགས་དང་
པོ་གསུམ་ན་ཁ་ཟས་འབྲས་ཅན། འབྲུ། འཁུར་བ། ཟན། ཕྱེ། ཤ་ཆང་སོགས་ཡོད། བྱང་ན་
དེ་ལྟར་མེད་པར། མ་རྨོས་མ་བཏཔ་པའི་འབྲས་ས་ལུ་ཟ་བ་དང་། གླིང་དང་པོ་གསུམ་ན་
མིའི་ཁ་དོག་དཀར་ནག །ལོ་ལེགས་ཉེས་མུ་གེ །འདི་མི་བདེ། ཁང་པ་ཆེད་དུ་བྱས་པ།
མལ་གོས། བག་མ་གཏོང་ལེན། རྗེ་ཁོལ་གྱི་ཐ་སྙད་ཡོད། པྱང་ན་དེ་རྣམས་མེད་དེ། ཁ་དོག་
དཀར་པོ་ཁོ་ན་ཆེད་དུ་མ་བྱས་པའི་ས་ཁང་དང༌། དཔག་བསམ་གྱི་ཤིང་ལས་གང་འདོད་
པའི་གོས་སྲང་གཅིག་རི་བ་སོགས་འདོད་དགུར་འབྱུང་བ་ལ་ལོངས་སྤྱོད། གང་ལའང་
བདག་གིར་འཛིན་པ་མེད། བུ་ཚ་རྣམས་སྐྱེས་མ་ཐག་ཏུ་འདོར་ཞིང་། རང་གི་མཐེ་བོང་ལ་
ནུ་ཞོ་འབྱུང་བ་དེ་འཐུང་བ་སོགས་སུ་གདགས་པ་ལས་གསུངས་སོ། །གླིང་བཞི་ཀ་ན་
བསྒྲེས་སྐོམ། ཕོ་མོའི་དཔང་པོ། ཉིན་མཚན་ཕ་མ་དུས་བཞི་བཤང་ལྕི། ཟླ་མཚན། སྦྲུམ་མ།
བུ་བཙས་པ་སོགས་ཡོད་ཅིང་། དྲན་པ་ཉེར་གཞག་ལས། བླུན་པོས་དགེ་བ་བྱས་པས་སྒྲ་མི་
སྙན་དུ་སྐྱེ་ཞེས་དང་། མདོ་མྱང་འདས་སུ། གཞན་གྱིས་མི་འདོད་བཞིན་དུ་ཚུལ་ཁྲིམས་
བསྲུང་དུ་བཅུག་པས་ཤར་ནུབ་གཉིས་སུ་སྐྱེ་བར་གསུངས་སོ། །ནུབ་བ་གླང་སྤྱོད་ན་རི་
མེད་པར་ཆུ་བོ་ཐམས་ཅད་གྱ་གྱུར་འབབས་ཏེ། ས་བ་ཀ་ནི་དྲང་པོར་བབས། བུད་མེད་
~255~

མཛོད་ཉི་མའི་དཀྱིལ་འཁོར།
ཐམས་ཅད་གཡོ་སྒྱུ་སྟེ། མཛེས་ལྡན་མ་ལ་གཡོ་སྒྱུ་མེད། ཅེས་དང་། མྱ་ངན་ལས་འདས་
པའི་མདོ་ལས། འབབ་ཆུའི་ཆུ་རླུང་ཐམས་ཅད་ནི། །ངེས་པར་གྱ་གྱུར་ཡོད་ཡང་
དགེ །ནགས་ཚལ་གཏོགས་པ་ཐམས་ཅད་ནི། ངེས་པར་ཤིང་དུ་གདོན་མི་ཟ། །བུད་མེད་
སྨོས་པ་ཐམས་ཅད་ནི། །ཀུན་ཀྱང་གཡོ་སྒྱུ་ཡོངས་སུ་ངེས། དབང་དང་ལྡན་པ་ཐམས་ཅད་
ནི། གདོན་མི་ཟ་བར་ལོངས་སྤྱོད་ལྡན། ཞེས་དང༌། འཇམ་དཔལ་གྱིས་བཅོམ་ལྡན་འདས་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན། ནུབ་ཀྱི་བ་གླང་སྤྱོད་གླིང་ཞེས་བྱ་
བ་ན་ཆུ་རླུང་ས་ག་ཞེས་བགྱི་བ་ཞིག་མཆིས་ཏེ། ཐིག་ནག་པོ་ལྟར་ནུབ་ཀྱི་རྒྱ་མཚོ་ལ་
འབབ་པོ། །ཞེས་གསོལ་ཏེ། ཞེས་གསུངས་སོ། །གཉིས་བ་གླིང་ཕྲན་བཤད་པ་ནི། དེའི་བར་
གྱི་གླིང་བརྒྱད་ནི། ཞེས་སོགས་ཏེ། གླིང་ཕྲན་བརྒྱད་བཞག་ཏུ་ཡོད་དེ། གླིང་བཞི་པོ་དེའི་
བར་གྱི་གླིང་བརྒྱད་ནི། ལུས་དང་ལུས་འཕགས། ཤར་གྱི། སྒྲ་མི་སྙན་དང་སྒྲ་མི་སྙན་གྱི་ཟླ་
བྱང་གི །རྔ་ཡབ་དང་རྔ་ཡབ་གཞན། འཛམ་གླིང་གི །གཡོ་ལྡན་དང་ལམ་མཆོག་འགྲོ། ནུབ་
ཀྱི་གླིང་གཡོག་ཡིན་པའི་ཕྱིར་ཏེ། རྔ་ཡབ་ན་སྲིན་པོ་འབའ་ཞིག་གི་གནས་གཞན་རྣམས་ན་
མི་གནས་ཤིང་། གླིང་གཡོག་རྣམས་དབྱིབས་གཙོ་བོ་དང་འདྲ། ཚད་གསལ་བར་བཤད་པ་
མི་སྣང་ཡང་། གླིང་གཙོ་བོ་ལས་ཆུང་བར་མངོན་ནོ་ཅེས་གསུངས་སོ། །གང་སྤེལ་གྱིས་དེ་
ན་གནས་ངཔའི་མི་རྣམས་ནི་ལུས་ཆུང་བ་ཡིན་ནོ། ། ཞེས་གསུངས་སོ། ། ༈ གསུམ་པ་ནི།
འདི་ནས་བྱང་དུ་རི་ནག་པོ། རྐང་པ་བཞི་སྟེ། འཛམ་བུའི་གླིང་འདི་ནི་ཁྱད་ཆོས་བསམ་
གྱིས་མི་ཁྱབ་པ་དང་ལྡན་ཏེ། འཛམ་བུའི་གླིང་འདི་ན། རྡོ་རྗེ་གདན་ནམ་མཉན་ཡོད་འདི་ནས་
བྱང་ཕྱོགས་སུ་རྒྱ་གར་གྱི་རི་ནག་པོ་དྲུག །བོད་ཀྱི་རི་ནག་པོ་གསུམ་ཏེ་དགུ་འདས་པ་ན།
གནས་བརྟན་ཆེན་པོ་ཡན་ལག་འབྱུང་ལ་དགྲ་བཅོམ་པ་སྟོང་དང་སུམ་བརྒྱས་བསྐོར་བ་
བཞུགས་པའི་གནས་གངས་རི་དཔལ་དང་ལྡན་པ་ཏི་སེ་ཡོད། དེའི་བྱང་ན་རི་བོ་སྤོས་ངད་
ལྡན་པ་ཞེས་བྱ་བ་ཡོད། དེ་ནས་དཔག་ཚད་བཅུའི་ཚུར་རོལ་ན། ཀླུའི་རྒྱལ་པོ་མ་དྲོས་པ་
~256~

མཛོད་ཉི་མའི་དཀྱིལ་འཁོར།
གནས་པའི་མཚོ་མ་དྲོས་པ་ཞེས་བྱ་བ་། ཡན་ལག་བརྒྱད་ལྡན་གྱི་ཆུས་གང་བ་མེ་ཏོག་པདྨ་
དང་ཨུཏྤལ་དང་ཀུ་མུ་ད་ལ་སོགས་པས་ཁེབས་པ་ཆུ་ཞེང་དུ་དཔག་ཚད་ལྔ་བཅུ་ཡོད་པའི་
མཚོ་དབྱིབས་གྲུ་བཞི་པ། མཐའ་ལ་དཔག་ཚད་ཉིས་བརྒྱས་བསྐོར་བ་དེའི་ཤར་ཕྱོགས་
གླང་པོ་ཆེའི་ཁ་འདྲ་བ་ནས་ཆུ་བོ་གངྒ་ལྷོ་ཁྱུ་མཆོག་གི་ཁ་འདྲ་བ་ནས་སིན་དྷུ། ནུབ་རྟའི་ཁ་
འདྲ་བ་ནས་པཀྵུ་དང་། བྱང་སེང་གེའི་ཁ་འདྲ་བ་ནས་ཆུ་བོ་ཏི་ཏ་ཞེས་བྱ་བ་འབབ་ཅིང་། མཚོ་
མ་དྲོས་པ་ལ་གཡས་ཕྱོགས་སུ་སྐོར་པ་ལན་བདུན་རེ་བྱས་ནས་ཆུ་ཀླུང་ལྔ་བརྒྱ་རེ་དང་
འགྲོགས་ནས་ཕྱིའི་རྒྱ་མཚོ་ཆེན་པོར་འབབ་སྟེ། གདགས་པ་ལས། ཆུ་རླུང་གངྒ་སིནདྷུ་བཀྵུ་
དང་། སི་ཏ་རྦ་རླབས་ལྦུ་བའི་ཕྲེང་བ་ཅན། །འབབ་ཅིང་ཐམས་ཅད་བསིལ་བའི་ཆུ་ཡིན་
ཏེ། །ཕྱོགས་བཞི་ཁོང་ར་ཁོར་ཡུག་དག་ནས་བྱུང༌། །གངྒ་ཤར་ཕྱོགས་རྒྱ་མཚོར་འགྲོ་བ་
སྟེ། །སིནདྷུ་ལྷོ་ཕྱོགས་རྒྱ་མཚོར་འགྲོ་བ་ཡིན། །པཀྵུ་ཡང་ནི་ནུབ་ཕྱོགས་རྒྱ་མཚོར་འགྲོ། །
དེའི་བྱང་ཕྱོགས་རྒྱ་མཚོར་སི་ཏ་འགྲོ། ཆུ་རླུང་རབ་མཆོག་བཞི་པོ་འདི་དག་ནི། མཆོག་ཏུ་
བཟང་ཞིང་སོ་སོར་འབབ་པ་སྟེ། རེ་རེ་ཞིང་ཡང་ལྔ་བརྒྱ་ཁྱེར་ནས་ནི། ཆུ་བོའི་རྒྱུན་རྣམས་
རྒྱ་མཚོ་ཆེན་པོར་འགྲོ། །ཞེས་དང་། གངྒ་གླང་པོའི་ཁ་ནས་ཤར། སིནདྷུ་ཁྱུ་མཆོག་ཁ་ནས་
ལྷོར། པཀྵུ་རྟའི་ཁ་ནས་ནུབ། སི་ཏ་སེངྒེའི་ཁ་ནས་བྱང་། དངུལ་དང་བཻཌཱུརྱ་ཤེལ་གསེར་
གྱི། བྱེ་མ་འདྲེན་ཅིང་འཕབས་པ་ཡིན། །ཞེས་སྔོན་གྱི་བོད་མཁས་པའི་གསུངས་སོ། །ཕལ་
ཆེན་ལས། མ་དྲོས་པའི་ཕྱོགས་བཞིར་རིམ་པ་ལྟར་ཤར་དངུལ། །ལྷོ་གསེར། ནུབ་བཻཌཱུརྱ།
བྱང་རྡོ་རྗེའི་ཁ་དོག་ཅན་གྱི་བྲག་གླང་པོ་ཆེ་ལ་སོགས་པའི་ཁ་སྒོ་དཔག་ཚད་ཙམ་ནས་
དངུལ་དང་གསེར་དང་བཻཌཱུརྱ་དང་རྡོ་རྗེའི་བྱེ་མ་ལ་གནས་ནས་མ་དྲོས་པ་ལ་གཡས་
ཕྱོགས་སུ་ལན་བདུན་སྐོར་བ་བྱས་ཏེ་ཕྱོགས་བཞིའི་རྒྱ་མཚོར་འགྲོ་བར་གསུངས་སོ། །
མཚོ་དེ་ལ་ཀླུའི་རྒྱལ་པོ་མ་དྲོས་པ་གནས་པའི་དབང་གིས་འཛམ་བུའི་གླིང་གི་ཆུ་ཀླུང་དང་མེ་
ཏོག་རྩེ་ཤིང་ནགས་ཚལ་རྣམས་རྒྱས་པར་འགྱུར་བ་ཡིན་ཏེ། ཡུམ་ལས་འཛམ་བུའི་གླིང་
~257~

མཛོད་ཉི་མའི་དཀྱིལ་འཁོར།
འདིར་ཆུ་ཀླུང་ཇི་སྙེད་པ།ཅིག་འབབ་ཅིང་། །མེ་ཏོག་འབྲས་ལྡན་སྨན་དང་ནགས་ཚལ་སྐྱེད་
བྱེད་པ། །མ་དྲོས་གནས་པའི་ཀླུ་དབང་ཀླུ་བདག་བརྟེན་གནས་ཏེ། །དེ་ནི་ཀླུ་ཡི་བདག་པོ་
དེའི་མཐུ་དཔལ་ཡིན། ཞེས་དང་། དཔེར་ན་མ་དྲོས་གནས་པའི་ཀླུ་དབང་ཀླུ་བདག་མེད་
གྱུར་ན། འཛམ་བུའི་གླིང་འདིར་ཆུ་ཀླུང་འབབ་པར་ག་ལ་འགྱུར། །ཆུ་ཀླུང་མེད་ན་མེ་ཏོག་་
འབྲས་བུ་འབྱུང་མི་འགྱུར། །རྒྱ་མཚོ་ལ་ཡང་རིན་ཆེན་གཟུགས་མང་མེད་པར
ཞེས་གསུངས་པའི་ཕྱིར། མཚོ་དེའི་འགྲམ་ན་ཤིང་འཛམ་པུ་བྲྀ ཀྵ་ཞེས་བྱ་བ་འབྲས་བུ་
མངར་པོ་ཆེ་ཆུང་རྫ་མ་ཙམ་དང་ལྡན་པ་དེ་ཆུར་ལྷུང་བ་ལས་འཛམ་བུ་ཞེས་པའི་སྒྲ་འབྱུང་བ་
དེས་མཚོན་པའི་གླིང་ཡིན་པས། འཛམ་བུ་གླིང་ཞེས་པརྗོད་ཅིང་། འཛམ་བུའི་ཆུ་བོའི་གསེར་
དྲི་མ་མེད་པ་ཡང་འབྱུང་ངོ་། །འཛམ་བུ་ཅེས་པའི་ཤིང་གཞན་ནི་གྲོང་ཁྱེར་སེར་སྐྱ་སོགས་ན་
ཡོད་དོ། །པདྨ་ཐང་ཡིག་ལས། སྤྱིར་ཨུ་རྒྱན་གྱི་ཡུལ་དུ་གཏོགས་པ་ལ་གླིང་དགུ་ཡོད་པའི་
ཤར་གྱི་ཕྱོགས་ན་འཛམ་བུ་མ་ལེནེ་ཞེས་བྱ་བའི་ཡུལ་གྲོང་ཁྱེར་ཆེན་པོ་བྱ་བ་བཅོ་བརྒྱད་
ཡོད་པ། དེའི་དབུས་ན་ཤིང་འཛམ་བུ་སྲིད་ཤ་ཀ་བྱ་བ། འཛམ་བུ་གླིང་གི་སྲོག་ཤིང་ལྟ་བུ་དེ་
ཡིན་ཏེ། འཕངས་སུ་དཔག་ཚད་གཅིག་དང་རྒྱང་གྲགས་གཅིག་ཡོད་པ་ཡལ་ག་ཆེན་པོ་
བཅུ་དྲུག་པ། ཉིང་ལག་བསམ་ལས་འདས་པ། ལོ་མ་དར་ཟབ་ལྟར་མཛེས་པ། དྲོ་བ་། མེ་
ཏོག་གསེར་གྱི་ཁ་དོག་དང༌། འོད་དུ་འབར་བ་འབྲས་བུ་འབྲས་ཁལ་བརྒྱ་ཤོང་པ་ཙམ་ལ་
རོ་མཆོག་སྦྲང་དང་ཀ་ར་ལས་མངར་བ་དེ། ནད་ཀུན་ལ་ཕན་པ། སྙིང་པོ་ཛཱ་ཏི་ཞེས་བྱ་ང་
ངང་བའི་སྒོ་ང་ཙམ་པ་བརྒྱ་བརྒྱ་འབྲས་བུ་རེ་རེ་ལས་བྱུང་ཞིང་། རོ་མཆོག་བརྒྱད་ལྡན་འདུ་
བའི་ནད་སེལ་བ་ཁུ་བ་གསེར་ཞུན་མར་ཁུ་ལྟར་འབབ་པ། རླུང་གིས་ཤིང་ལ་བསྐྱོད་ཚེ་
འཛམ་བུ་ཞེས་གྲགས་པས། འཛམ་བུ་གླིང་ཞེས་གྲགས་པའི་མིང་ཡང་དེ་ལས་གྲགས་
སོ། །ཞེས་ལེའུ་ཉེར་གཅིག་པ་ལས་གསུངས། ཤིང་འདི་བཀས་བཅད་དུ་གླིང་འདིའི་བྱང་
ངོས་ཀྱི་རྒྱ་མཚོའི་འགྲམས་ན་ཡོད་པར་གཡུངས་སའི་དངོས་གཞིར། མ་དྲོས་པའི་ལྷོ་
~258~

མཛོད་ཉི་མའི་དཀྱིལ་འཁོར།
ཕྱོགས་ན་ཤིང་འདི་དང་། བྱང་ན་བཤལ་མ་ལའི་རྩེ་མོ་ཤིན་ཏུ་མཐོ་བ་ན་ནམ་མཁའ་ལྡིང་
སྐྱེ་གནས་བཞི་པའི་ཚང་ཡོད་པར་གསུངས་སོ། །གངས་རི་དང་ཉེ་པ་ན་བྲག་གསེར་གྱི་བྱ་
སྐྱིབས་ལྷ་མིན་གྱི་ངོས་ཞེས་བྱ་བ་ཆད་མཚོ་མ་དྲོས་པ་དང་མཉམ་པ་དང༌། རྫིང་བུ་དལ་
གྱིས་འབབ་ཅེས་པ་རྫིང་བུ་ལྔ་བརྒྱས་བསྐོར་བ་དང༌། ཤིང་ས་ལའི་རྒྱལ་པོ་རབ་བརྟན་
ཞེས་པ་ས་ལའི་ཕྲེང་བ་རིམ་པ་བདུན་རིམ་གྱི་བསྐོར་བ་བརྒྱ་བྱིན་གྱིས་གཡུལ་ངོར་སྤྱོད་
པའི་གླང་པོ་ཆེ་རབ་བརྟན་ཅེས་བྱ་བ། ལུས་ཀུ་མུ་ཏ་ལྟར་དཀར་བ་མགོ་བོ་འཛམ་བུ་ཆུ་
ཤེལ་ལྟར་དམར་བ་མཆེ་བ་དྲུག་དང་ལྡན་པ། འཕངས་སུ་དཔག་ཚད་ཕྱེད་དང་གཉིས་སྲིད་
དུ་དཔག་ཚད་ཕྱེད་དང་གསུམ། རྒྱབ་ཞིང་དུ་དཔག་ཚད་གཅིག་པ་སྟེ། དེ་ལྟ་བུ་ལ་འཁོར་
གླང་པོ་ཆེ་བརྒྱ་སྟོང་གིས་བསྐོར་བ་དགུན་ཟླ་བ་བཞིར་བྲག་གསེར་གྱི་བྱ་སྐྱིབས་སུ་གནས་
དཔྱིད་ཟླ་བ་བཞིར་རྫིང་བུ་དལ་གྱིས་འབབ་པའི་མཐའ་སྐོར་དུ་གནས། དབྱར་ཟླ་བ་བཞིར་
ཤིང་ས་ལའི་ཚལ་དུ་གནས་པ་ཡོད་དོ། །གདགས་པར། རི་སྤོས་ཀྱི་ངད་ལྡན་གྱི་ལྷོའི་དཔག་
ཚད་བཅུ་ན་མཚོ་མ་དྲོས་པ། རི་དེའི་བྱང་གི་དཔག་ཚད་ཉི་ཤུ་ན་བྲག་བྱ་སྐྱིབས། དེ་ནས་
བྱང་གི་དཔག་ཚད་ཉི་ཤུ་ཤིང་རབ་བརྟན། དེ་ནས་བྱང་གི་དཔག་ཚད་ཉི་ཤུ་རྫིང་བུ་དལ་
གྱིས་འབབས་པ་ཡོད། དེ་རྣམས་སུ་གླང་པོ་ཆེ་འཁོར་བཅས་སྔར་བཞིན་གནས་པར་
གསུངས། ཅེས་ལོ་ཆེན་གྲགས་རྒྱལ་གསུངས། དེ་ལ་ཁ་ཅིག་ན་རེ། བཤད་མ་ཐག་དེ་
རྣམས་མི་འཐད་དེ། སྡོམ་གསུམ་རབ་དབྱེ་ལས། དཔལ་ལྡན་དུས་གྱི་འཁོར་ལོ་
དང་། །མངོན་པའི་གཞུང་ལས་གསུངས་པ་ཡི། །གངས་རི་གསེར་གྱི་བྱ་སྐྱིབས་དང་། །
འཛམ་བུ་ཤིང་དང་ས་བསྲུངས་བུ། །གླང་ཆེན་ལྔ་བརྒྱས་བསྐོར་བ་དང་། །དགྲ་བཅོམ་ལྔ་
བརྒྱ་བཞུགས་པའི་གནས། །གངས་ཅན་དེ་ནི་ཏི་སི་མིན། མ་དྲོས་རྒྱ་མཚོ་མ་ཕམ་མིན།
ཞེས་སོགས་དང་། དཔལ་ལྡན་དུས་ཀྱི་འཁོར་ལོ་ལས། ཆུ་བོ་སི་ཏའི་བྱང་ཕྱོགས་ན། རི་བོ་
གངས་ཅན་ཡོད་པར་གསུངས། དིའི་འགྲམ་ན་ཤམ་བྷ་ལ། ཞེས་སོགས་དང་། དེས་ན་རི་བོ་
~259~

མཛོད་ཉི་མའི་དཀྱིལ་འཁོར།
གངས་ཅན་དུ། རྫུ་འཕྲུལ་མིན་པས་བསྒྲོད་མི་ནུས། ཞེས་སོགས་དང༌། དེར་ནི་རྫུ་འཕྲུལ་མི་
ལྡན་པས། །བསྒྲོད་པར་བྱ་བ་མིན་ཞེས་བཤད། །ད་ལྟའི་ཏི་སི་འདི་ལ་ནི། །མཚན་ཉིད་དེ་
དག་གང་ཡང་མེད། །མུ་སྟེགས་བྱེད་པའི་གཞུང་ལས་ཀྱང༌། །ཤར་ནུབ་གཉིས་ཀྱི་རྒྱ་
མཚོའི་བར། །གངས་ཅན་གྱིས་ནི་ཁྱབ་པར་བཤད། ཧ་ནུ་མན་ཐས་འཕངས་པ་ཡི། གངས་
རིའི་དུམ་བུ་འཚར་བ་ཞིག །ཏི་སི་ཞེས་སུ་གྲོག་མཁར་སྨྲ། དེ་ནི་དབང་ཕྱུག་ཆེན་པོའི་
གནས། །ས་བསྲུངས་བུ་ཡིས་བསྟེན་པའི་ས། །དགྲ་བཅོམ་ལྔ་བརྒྱ་བཞུགས་པའི་གནས། །
ད་ལྟའི་ཏི་སི་འདི་མ་ཡིན། །རྨ་བྱ་ཆེན་མོའི་མདོ་ལས་ཀྱང་། །གངས་ཅན་ཏི་སི་ཐ་དད་
གསུངས་། ཞེས་སོགས་དང་། །དེ་ལྟའི་མ་ཕམ་འདི་ལ་ནི། །མཚན་ཉིད་དེ་དག་གང་ཡང་
མེད། ཅེས་གསུངས་སོ། །དེའི་དོན་ཡང་བསྡུས་ན། ཏི་སེ་དེ་གངས་རི་དཔལ་དང་ལྡན་པ་
མིན། མཚོ་མ་ཕམ་པ་མ་དྲོས་རྒྱ་མཚོ་སོགས་མིན། དུས་འཁོར་ལས་ཆུ་བོ་སི་ཏའི་བྱང་
ཕྱོགས་ན་རི་བོ་གངས་ཅན་ཡོད་པར་གསུངས་པའི་ཕྱིར། །དེའི་འགྲམ་ན་ཤམ་བྷ་ལའི་གྲོང་
ཁྱེར་དང་། དེ་ན་ཕོ་བྲང་ཆེན་པོ་ཀ་ལ་པ་ཞེས་བྱ་པ་ན་སྤྲུལ་བའི་རྒྱལ་པོ་རྣམས་ལོ་བརྒྱ་
རེར་ཆོས་གསུངས་པ་སོགས་ཀྱི་ཕྱིར་དང་། རི་བོ་གངས་ཅན་དང་མཚོ་མ་དྲོས་པར་ཡོངས་
སུ་རྫུ་འཕྲུལ་དང་མི་ལྡན་པའི་མིས་བགྲོད་མི་ནུས་པའི་ཕྱིར། ལུང་སྨན་གྱི་གཞི་ལས། གནོད་
སྦྱིན་གཏུམ་པོ་མི་ཟད་གནས་པ་ཡིད་འོང་བཞིན། །མེ་ཏོག་སྣ་ཚོགས་ཤིང་གིས་རྣམ་པར་
མཛེས་བྱས་པ། །དེ་ལས་རྒྱ་མཚོ་དུག་ཅན་དག་ཏུ་འགྲོ་བ་ཡིས། །ཆུ་བོ་ཆེན་པོ་བཞི་ཕོ་
འདི་དག་ཕྱོགས་བཞིར་འབབ། །གངྒ་སིནངྷུ་དེ་བཞིན་པཀྵུ་དང༌། །སི་ཏ་དེ་ལ་རྫུ་འཕྲུལ་
སྟོཔས་ཐོབ་པ། །མ་གཏོགས་མི་རྣམས་ཀྱིས་ནི་མི་བསྒྲོད་པ། །དེར་ནི་ཐུབ་པ་དགེ་འདུན་
བཅས་ཏེ་བཞུགས། །ཞེས་གསུངས་པའི་ཕྱིར། །མུ་སྟེགས་བྱེད་ཀྱི་གཞུང་གཞོན་ནུ་འབྱུང་བ་
ཞེས་བྱ་བ་ལས་ཀྱང་ཤར་ནུབ་གཉིས་ཀྱི་རྒྱ་མཚོའི་བར་དུ་རི་བོ་གངས་ཅན་གྱིས་ཁྱབ་པར་
བཤད་པས། །སྤྲེའུ་ཧ་ནུ་མན་དས་ཤི་སོས་ཀྱི་སྨན་སྲིན་པོ་ཤི་བ་རྣམས་ལ་དགོས་པ་བྱུང་
~260 ~

མཛོད་ཉི་མའི་དཀྱིལ་འཁོར།
བས། དེ་ཡོད་པའི་རི་བོ་གངས་ཅན་བླངས་ཏེ། སྲིན་པོ་ལང་ཀ་མགྲིན་བཅུའི་ཡུལ་ནས་
སླར་ཡང་རང་གནས་སུ་འཕངས་པས་གངས་རིའི་དུམ་བུ་ལམ་དུ་འཚར་བ་ཞིག་ཏི་སེ་
ཞེས་སུ་དྲང་སྲོང་གྲོགས་མཁར་སྨྲ་པའི་གཏམ་རྒྱུད་ལས་བྱུང་བའི་ཕྱིར་དང་། ཏི་སེའི་སྐད་
དོད་ཀེ་ལ་ཤ་དང་། གངས་ཅན་གྱི་སྐད་དོད་ཧི་མ་ལ་ཡ་ཞེས་པ་ཡིན་པས། དེ་གཉིས་རྒྱ་
སྐད་ཀྱང་ཐ་དད་བོད་སྐད་ཀྱང་ཐ་དད་དོན་ཡང་ཐ་དད་ཡིན་པའི་ཕྱིར་དང་། རྨ་བྱ་ཆེན་མོའི་
མདོ་ལས་ཀྱང་རིའི་རྒྱལ་པོ་གངས་ཅན་དང༌། རིའི་རྒྱལ་པོ་ཏི་སེ་དང་། ཞེས་མིང་དང་དོན་
ཐ་དད་པར་གསུངས་པའི་ཕྱིར། ཞེས་ཟེར་རོ། དེ་འགོག་པ་ལ། །གངྒ་དེ་ལས་འབབ་པའི་
ཕྱིར། །མ་དྲོས་གཞན་དུ་བཙལ་མི་དགོས། འདུས་བྱས་རྟག་པ་མེད་པའི་ཕྱིར། །སྔོན་བཞིན་
ད་དུང་གནས་པ་མེད། ཅེས་སྔོན་གྱི་མཁས་པ་བཅོམ་ལྡན་རིགས་རལ་ལ་སོགས་པས་
འཆད་དེ། །དེའི་དོན་ཡང་། ཕྱོགས་སྔ་མ་དེ་ཡང་མི་རིགས་ཏེ། དེ་ནས་བྱང་དུ་རི་ནག་པོ།
ཞེས་སོགས་རྐང་པ་བཞི་གདགས་པ་ཇི་ལྟ་བ་བཞིན་བྲིས་པ་ཡིན་ལ། གདགས་པར་
གསུངས་པའི་གནས་མཉན་ཡོད་ནས་བྱང་ཕྱོགས་སུ་མཉན་ཡོད་ཀྱི་རི་གསུམ། མོན་དང་
པུ་རང་གི་རི་གསུམ་གསུམ་སྟེ་དགུ་འདས་པའི་ཐད་ན་སྔར་བཞིན་དུ་ཡོད་པར་རྒྱ་གར་
ནུབ་ཕྱོགས་སུ་ཕྱིན་པའི་མི་རྣམས་ཀྱིས་མངོན་སུམ་གྱིས་ཚད་མས་གྲུབ་པའི་ཕྱིར་དང་།
ཆུ་བོ་གངྒཱ་མ་ཕམ་ལས་འབབ་པར་དེར་ཕྱིན་པའི་མིས་མངོན་སུམ་གྱི་ཚད་མས་གྲུབ་པས་ཡ་
ཕམ་ལས་གཞན་དུ་མ་དྲོས་པ་བཙལ་མི་དགོས་པའི་ཕྱིར་དང་། དེ་རྣམས་དེ་དང་དེ་མཚན་
ཉིད་པ་མ་ཡིན་ན་བོད་གངས་ཅན་མེད་པར་ཐལ་བའི་ཕྱིར་དང་། དེར་རྫུ་འཕྲུལ་དང་མི་ལྡན་
པའི་མིས་བསྒྲོད་མི་ནུས་པར་གསུངས་པ་དེ་གངས་རིའི་རྩེ་དང་། མཚོའི་དབུས་སུ་ཀླུའི་ཕོ་
བྲང་ཡོད་པ་དེར་རྫུ་འཕྲུལ་ལ་མ་བརྟེན་པར་བསྒྲོད་མི་ནུས་པ་ལ་དགོངས་པའི་ཕྱིར་དང་།
འདུས་བྱས་རྟག་པ་མིན་པས་སྔོན་བྱུང་བཞིན་དུ་ད་ལྟ་གནས་པའི་ངེས་པ་མེད་པའི་ཕྱིར་
དང༌། ཏི་སེ་མཚོ་མ་ཕམ་དང་བཅས་པ་འཛམ་པུ་གླིང་གི་མཐོ་ཤོས་ཡིན་པས་འཛམ་བུ་
~261 ~

མཛོད་ཉི་མའི་དཀྱིལ་འཁོར།
གླིང་འདིའི་ཆུ་ཀླུང་རྣམས་དེ་ནས་འབབ་པར་མངོན་སུམ་གྱིས་གྲུབ་པའི་ཕྱིར། །གལ་ཏེ་
ཕལ་པོ་ཆེ་དང་། གདགས་པ་སོགས་ནས་བཤད་པའི་མཚན་ཉིད་རྣམས་ཇི་ལྟ་བ་བཞིན་དུ་
ད་ལྟ་མི་སྣང་བའི་ཕྱིར་ཞེ་ན། བྱ་རྒོད་ཕུང་པོའི་རི་དང་བསིལ་བའི་ཚལ་གྱི་དུར་ཁྲོད་དང་། །
མཉན་ཡོད་ལ་སོགས་པའི་གྲོང་ཁྱེར་རྣམས་དང་། ཁ་ཆེ་ལ་སོགས་པའི་ཡུལ་རྣམས་དང་།
ཁྱད་པར་དུ་ཆོས་འཁོར་ལྷ་ས། བྱང་རྭ་སྒྲེང་ལ་སོགས་པ་ཡང་དེ་དང་དེ་མིན་པར་ཐལ། དེ་
རྣམས་མདོ་བསྟན་བཅོས་ཚད་ལྡན་ནས་ཇི་ལྟར་གསུངས་པ་བཞིན་གྱི་ཁྱད་ཆོས་རྣམས་ད་
ལྟར་སྙིགས་མ་ལྔ་བདོའི་གང་ཟག་རྣམས་ལ་མི་སྣང་བའི་ཕྱིར། །དེ་ལ་ཁོ་ན་རེ། བྱ་རྒོད་ཕུང་
པོའི་རི་སོགས་ཀྱི་ཁྱད་ཆོས་གསུངས་པ་དེ་སྙན་ངག་མཁན་གྱིས་སྒྲོ་བཏགས་ཡིན་གྱིས།
དོན་ལ་མི་གནས་ཏེ། དཔེར་ན། རྗེ་བཙུན་མི་ལས་གངས་དཀར་ཏི་སེ་སྐེད་པ་དེ། དགྲ་
བཅོམ་ལྔ་བརྒྱ་བཞུགས་པའི་གནས། །རི་བོ་གངས་ཅན་བྱ་བ་ཡིན། །མ་ཕམ་གཡུ་མཚོ་
སྐད་པ་དེ། །མ་དྲོས་མཚོ་མོ་བྱ་བ་ཡིན། །བྲག་དམར་སྤོ་མཐོ་སྒང་བ་དེ། །རི་བོ་འབིགས་
བྱེད་བྱ་བ་ཡིན། ཞེས་གསུངས་ཀྱང་། བྲག་དམར་སྤོ་མཐོ་རི་བོ་འབིགས་བྱེད་མ་ཡིན་པའི་
ཕྱིར། ཞེས་ཟེར་རོ། །མི་འཐད་དེ། བྲག་དམར་སྤོ་མཐོ་དང་རི་བོ་འབིགས་བྱེད་ཡོན་ཏན་
མཉམ་པ་ལ་དགོངས། གཞན་རྣམས་ནི་དངོས་གནས་ཡིན་པའི་ཕྱིར་ཏེ། དེ་ལྟ་མ་ཡིན་པར་
དེ་རྣམས་སྙན་ངག་མཁན་གྱིས་སྒྲོ་བཏགས་ཀྱི་རྒྱན་དང་མཚུངས་པར་ཁས་བླངས་ན་
གསུང་རབ་དགོངས་འགྲེལ་དང་བཅས་པ་ལ་བསྐུར་པ་བཏབ་སྟེ། ཆོས་སྤོང་གི་ལས་སྒྲིབ་
ཀྱིས་བགོས་པར་འགྱུར་པའི་ཕྱིར་རོ། །དེམ་ན་གདགས་པ་ནས་བཤད་པའི་དགུ་འདས་
གངས་རི་ནི་ཏི་སེ་ཡིན་ལ། །དེ་དང་དུས་འཁོར་ནས་བཤད་པའི་གངས་ཅན་དོན་མི་གཅིག་
སྟེ་ཕྱི་མ་དེ་ཤམ་བྷ་ལའི་བྱང་ན་ཡོད་པའི་ཕྱིར། །གཞན་ཡང་། ཕལ་ཆེན་ལས་གངས་ཅན་གྱི་
རྩེ་མོ་ལ་སྨན་གྱི་རྒྱལ་པོ་རྩ་བ་མ་གྲུབ་པ་ཞེས་བྱ་བ་ཡོད་དེ། དེའི་འོད་ལས་གླིང་འདིའི་ཤིང་
ཐམས་ཅད་སྐྱེ་བར་བཤད་པ་དང་། དུས་འཁོར་ནས་ཆུ་བོ་སི་ཏ་ཤམ་བྷ་ལ་དང་མ་གའི་ཡུལ་
ལ262

མཛོད་ཉི་མའི་དཀྱིལ་འཁོར།
གྱི་བར་ནས་འབབས་པར་གསུངས་པ་སོགས་ཀྱིས་སྔར་བཤད་པ་རྣམས་ལ་གནོད་པ་མིན་
ཏེ། དུས་འཁོར། དྲན་པ་ཉེར་བཞག་སྟེ། གདགས་པ་སོགས་ནས་སྣོད་བཅུད་ཀྱི་འཇིག་རྟེན་
གྱི་རྣམ་བཞག་མི་འདྲ་བར་གསུངས་པ་ཐམས་ཅད་རང་རང་གི་ཆེད་དུ་བྱ་པའི་གདུལ་བྱ་
དེ་དང་དེའི་གྲུབ་ཚུལ་དང་མཐུན་པར་གསུངས་པའི་སྒྲ་ཇི་བཞིན་པ་ཡིན་པའི་ཕྱིར། །ཞེས་
མཁས་གྲུབ་རྗེས་གསུངས་པ་ལྟར་རིགས་པའི་ཕྱིར། དེས་ན་འཛམ་བུ་གླིང་ན་རི་བོ་ཆེན་པོ་
གསུམ་ཡོད་དེ། གངས་ཅན། འབིགས་བྱེད། མནྡ་ར་བ་གསུམ་ཡོད་པའི་ཕྱིར། ཤིང་ཆེན་
པོ་གཉིས་ཡོད་དེ། ཤལ་མ་ལི་དང་། ས་ལའི་རྒྱལ་པོ་རབ་བརྟན་གཉིས་ཡོད་པའི་ཕྱིར།
འཛམ་བུ་བྲིཀྵའི་འཛམ་བུ་བྲི ཀྵ་ན་ནི་ཤིང་ཆེན་པོ་ལ་མི་འདྲེན་ནོ། ༈ །གླིང་འདིའི་མི་རྣམས་
དུག་གསུམ་ཤས་ཆེ་བའི་རྒྱུ་མཚན་ཡོད་དེ། རི་མ་ལ་ཡའི་རྩེ་མོ་ན་བྱ་ཕུག་རོན། སྐེད་པ་ན་
སྦྲུལ། རྩ་བ་ན་རྒོད་གནས་པས་དེའི་རྟེན་འབྲེལ་གྱིས་ཡིན་པའི་ཕྱིར། ཞེས་གསུངས།
གཞན་ཡང་། གླིང་འདིའི་དབུས་ན་བྱང་སེམས་སྲིད་པ་མཐའ་མ་བ་བཞུགས་ཏེ་རྡོ་རྗེ་ལྟ་
བུའི་ཏིང་ངེ་འཛིན་བསྐྱེད་པར་མཛད་པའི་རྡོ་རྗེ་གདན། ཤེར་ཕྱིན་གསུངས་པའི་གནས་བྱ་
རྒོད་ཕུང་པོའི་རི། རྒྱུད་སྡེ་ཟབ་མོ་གསུངས་པའི་གནས་དཔལ་ལྡན་འབྲས་སྤུངས། མཉན་
ཡོད་གནས་གཅས་རྩམ་པ་ཀ །ཝ་ར་ན་སེ་ཡངས་པ་ཅན། རྒྱལ་པོ་ཁབ་ནི་དྲུག་པ་སྟེ། དེ་
དག་གྲོང་ཁྱེར་ཆེན་པོ་ཞེས། ཞེས་གསུངས་པ་ལྟར། ཆོས་མངོན་པ་གསུངས་པའི་གནས་
གཉན་ཡོད་ལ་སོགས་པའི་གྲོང་ཁྱེར་ཆེན་པོ་དྲུག །ཤར་ན་མགོན་པོ་འཇམ་པའི་དབྱངས་
ཀྱི་གནས་རི་བོ་རྩེ་ལྔ། ལྷོ་ན་མགོན་པོ་སྤྱན་རས་གཟིགས་ཀྱི་གནས་རི་བོ་གྲུ་འཛིན། འདི་
པོ་ཏ་ལ་དང་དོན་གཅིག་ཅིང་། འདིའི་སྨད་ལ་ཡི་དམ་རྗེ་བཙུན་སྒྲོལ་མའི་གནས་སེང་སྡེང་
ནགས་ཀྱི་ཚལ་ཡོད་ནུབ་ན་མཁའ་འགྲོའི་གནས་ཨོ་རྒྱན། བྱང་ན་རིགས་ལྡན་གྱི་གནས་
ཤམ་བྷ་ལ་ཞེས་བྱ་བ་གངས་རིའི་ཕྲེང་བས་བསྐོར་བའི་དབུས་ཀེ་ལ་ཤའི་རིའི་སྟེང་ན་གྲོང་
གཙོ་བོ་ཀ་ལ་པ། དེའི་ཕྱི་རོལ་པདྨའི་འདབ་མ་ལ་གྲོང་ཁྱེར་བྱེ་བ་ཕྲག་དགུ་ཅུ་རྩ་དྲུག་ཡོད།
~263~

མཛོད་ཉི་མའི་དཀྱིལ་འཁོར།
གཞན་ཡང་སློབ་དཔོན་རྡོ་རྗེ་དྲིལ་བུ་པས་ཕྱི་ནང་སྦྱར་ཏེ་བཤད་པའི་ཡུལ་ཉི་ཤུ་རྩ་བཞི་
ཞེས་པ། སྤྱི་བོ་པུ་ལི་ར་མ་ལ་ཡ། སྤྱི་གཙུག་ཛལན་དྷ་ར། རྣ་བ་གཡས་པ་ཨོ་ཊཱི་ཡ་ན། ལྟག་
པ་ཨ་ར་བུ་ཏ་སྟེ་བཞི་ནི་གནས་སོ། །རྣ་བ་གཡོན་པ་གོ་ཏ་ཝ་རི། སྨིན་མཚམས་ར་མེ་ཤྭ་རི།
མིག་གཉིས་དེ་བི་ཀོ་ཊི། ཕྲག་པ་གཉིས་མ་ལ་ཝ་ར། བཞི་ནི། ཉེ་བའི་གནས་སོ། །མཆན་
ཁུང་གཉིས་ཀ་མ་རུ་བ། ནུ་མ་གཉིས་ཨོཌི་ཡ་དེ་གཉིས་ནི་ཞིང་ངོ། །ལྟེ་བ་ཊི་ཤ་ཀུ་ནེ། སྣ་བ་
ཙེ་ཀོ་ས་ལ་དང་གཉིས་ནི་ཉེ་བའི་ཞིང་ངོ་། ཁ་ཀ་ལིང་ཀ་དང་། མགྲིན་པ་ལམ་པ་ཀ་གཉིས་
ནི་ཚན་རྡོའོ། །སྙིང་ཉྩི་ཀ་དང་། འདོམས་ཧི་མ་ལ་ཡ་དག་གཉིས་ནི། ཉེ་བའི་ཚན་
རྡོའོ། །མཚན་མ་པྲ་ཏ་པུ་རི་གཤང་ལམ་གྲི་ཝ་སྟེ་གཉིས་ནི་འདུ་བའོ། །བརླ་སོ་སོ་རཥ།
བྱིན་པ་གཉིས་སུ་ཝརྣ་སྟི་གཉིས་ནི་ཉེ་བའི་འདུ་བའོ། །སོར་མོ་བཅུ་དྲུག་ན་ག་ར། བོལ་གོང་
གཉིས་སིན་ཏུ་སྟེ་གཉིས་ནི་དུར་ཁྲོད་དོ། །མཐེ་བོང་བཞེ་མ་རུ། པུས་མོ་གཉིས་ཀུ་ལུ་ཏ་སྟེ།
གཉིས་ནི་ཉེ་བའི་དུར་ཁྲོད་དེ། དེ་དག་ནི་ཡུལ་ཉི་ཤུ་རྩ་བཞིའོ། །དེ་དག་གི་སྟེང་དུ་སྙིང་ཁ་
པདྨ་འདབ་བརྒྱད་རིམ་པ་གཉིས་ཡོད་པའི་ནང་མའི་ཕྱོགས་བཞི་དང་དབུས་ཏེ་ལྔ་ཕྱི་མའི་
ཕྱོགས་འཚམས་བརྒྱད་དེ། བཅུ་གསུམ་བསྣན་པ་ནི། ཡུལ་སུམ་ཅུ་སོ་བདུན། ཞེས་ཏེ་ནང་
ན་སོ་བདུན་ཡོད་པ་ལྟར་ཕྱི་ན་ལྕགས་རི་ལ་སོགས་པ་སོ་བདུན་ཡོད། གཞན་ཡང་བྲམ་ཟེ་
གནས་འཇོག་གི་མདོ་ལས་བཤད་་པའི་སྐྱེ་བོ་ཕལ་པའི་ཡུལ་ཆེན་པོ་བཅུ་དྲུག་ཡོད་དེ། ཐོ་
གར། རྒྱ་ཡུལ། ཧུ་ན། ཕུ་ན། ཀམ་པོ་རྩེ། ཤ་ཁ། སྦལ་ཁ། ཁྱི་གདོང་། ཝ་གདོང་། གྲི་ཝ་ཤའི་
གདོང་། གནམ་གདོང་། ཕྱིར་ཕྱོགས་གདོང་། ཤོག་ཐོགས། གཅེར་བུ། རྒུས་ཏེ་འགྲོ་བ། སྣ་
མེད་ཀློ་ཀྲ་སྟེ་བཅུ་དྲུག་སྟེ། ཡུལ་སྟོབས་དང་བཅས་པ་ཡོད། འཛམ་བུ་གླིང་གི་ཐད་སོའི་
ཕྱིའི་རྒྱ་མཚོ་ལ། སིངྒ་ལའི་གླིང་བཟངས་གླིང་གསེར་གླིང་། ནས་གླིང་། ཙུ་ཏའི་གླིང་། ཀམ་
པོ་རྩེའི་གླིང་། ཟླ་བའི་གླིང། ནོར་བུའི་གླིང་ལ་སོགས་པ་གླིང་ཕྲན་རྣམས་ཡོད། ཆོས་དར་
ཞིང་ལས་ཀྱི་ས་པ་ཡིན་པ་ལ་སོགས་པའི་ཁྱད་ཆོས་བསམ་གྱིས་མི་ཁྱབ་པ་དང་ལྡན་
~264~

མཛོད་ཉི་མའི་དཀྱིལ་འཁོར།
པའི་ཕྱིར་རོ། །རྗེ་ས་པཎ་གྱིས་ཕྱོགས་བཅུའིསངས་རྒྱས་ཀྱི་འཕྲིན་ཡིག་ལས། ཨོ་རྒྱན་ཛ་
ལན་དྷ་ར་དང་། །ཀང་ཀ་ན་དང་སིན་དྷུའི་ཡུལ། ཁ་ཆེ་དང་ནི་ཁ་ཤལ་སོགས། །མ་ག་དང་ནི་
ལིའི་ཡུལ། །དེ་བཞིན་ཧོར་དང་ཧོར་ཆེན་པོ། ཧྭ་ལ་ཤན་དང་ཉེ་བའི་ལྗོངས། །རྒྱ་ནག་རྒྱ་
ནག་ཆེན་པོ་དང༌། །གན་དྷ་ར་དང་འདོད་པའི་གཟུགས། །ཟངས་གླིང་དང་ནི་གསེར་གྱི་
གླིང་། །ཟླ་པའི་གླིང་དང་སེངྒེའི་གླིང་། །བྷ་ག་བྷ་རེགས་ཏྲ་ལ་སོགས། །ལྷོ་དང་ནུབ་ན་
གནས་པའི་ལྗོངས། །སྔོན་ནི་ཁྱོད་ཀྱི་བསྟན་པའི་གཞི། ཞེས་གསུངས་སོ། །བདག་གི་
མཁན་པོ་རིན་པོ་ཆེ་འདུལ་འཛིན་བློ་གྲོས་སྦས་པའི་ཉམས་མགུར་ལས། ཆུ་རྒྱ་གར་ལ་
འབབ་པ་ཆུ་བོ་གངྒཱ་དང་། ཆུ་དབུས་གཙང་ལ་འབབ་པ་ཆུ་བོ་པཀཱ་དང༌། ཆུ་མང་ཡུལ་ལ་
འབབ་པ་ཆུ་བོ་སི་ཏ་གསུམ། ཆུ་དེ་གསུམ་འཛོམས་པ་རྒྱ་མཚོ་ཆེན་པོར་གདའ། ཞེས་
གསུངས་པས་ཀྱང་སྔར་བཤད་པ་རྣམས་འཐད་པར་གྲུབ་བོ།
༈ །གསུམ་པ་སེམས་ཅན་གྱི་སྣོད་བྱེ་བྲག་ཏུ་བཤད་པ་ལ་གཉིས། དངོས་དང་དེ་
དག་གི་སྤྲོས་པའོ། ། དང་པོ་ལ་གཉིས། ངན་སོང་བ་དང་། མཐོ་རིས་ཀྱི་གནས་བཤད་
པའོ། །དང་པོ་ནི། འདི་འོག་སྟོང་ཕྲག་ཉི་ཤུ་ན། ཞེས་སོགས་ཏེ་ངན་སོང་གི་གནས་བཞག་ཏུ་
ཡོད་དེ། འཛམ་བུ་གླིང་འདིའི་འོག་དཔག་ཚད་ལྔ་བརྒྱས་བཅད་པ་ན་སེར་སྐྱ་ཞེས་བྱ་བ་
གཤིན་རྗེའི་གྲོང་ཁྱེར་སྒོ་མེད་ལྕགས་མཁར་བཅུ་དྲུག་པ་བྱ་བ་ན་གཤིན་རྗེ་ཆོས་ཀྱི་རྒྱལ་པོ་ལ་
ཡི་དྭགས་ཀྱི་རིགས་མི་འདྲ་བ་སུམ་ཅུ་རྩ་དྲུག་གིས་བསྐོར་ཏེ་གནས། འཛམ་བུ་གླིང་འདིའི་
འོག་དཔག་ཚད་སྟོང་ཕྲག་ཉི་ཤུ་ན་མནར་མེད་ཀྱི་གནས་ཡོད་ཅིང་། དེའི་རྒྱ་དང་དཔངས་ལ་
དཔག་ཚད་སྟོང་ཕྲག་ཉི་ཤུ་ཙམ་རེ་ཡོད། དེའི་སྟེང་ན་ཚ་དམྱལ་ལྷག་མ་བདུན་ཡོད། ཚ་
དམྱལ་བརྒྱད་པོ་ཀུན་ལ་རང་རང་ལས་སྡུག་བསྔལ་ལྷག་ཏུ་མྱོང་བའི་འཁོར་གྱི་ཚུལ་དུ་རང་
རང་གི་ཕྱོགས་བཞི་མེ་མ་མུར་གྱི་འོབ། རོ་མྱང་གི་འདམ་སྤུ་གྲིས་གཏམ་པའི་ཚལ་ཐལ་
ཆེན་གྱི་ཆུ་བོ་རབ་མེད་སོགས་བཞི་བཞི་སྟེ། བཅུ་དྲུག་བཅུ་དྲུག་ཡོད་པའི་ཕྱིར། སོགས་
~265~

མཛོད་ཉི་མའི་དཀྱིལ་འཁོར།
ཁོངས་ནས་རལ་གྲི་ལོ་མའི་ནགས་ཚལ་ལྕགས་ཀྱི་ཤིང་ཤལ་མ་ལི་སྡོང་པོ་རྣམས་འདོན་ནོ།
མདོ་ལས། དེ་ལྟར་དེ་དག་དམྱལ་བ་ནི། །བརྒྱད་ཅེས་བྱ་སྟེ་བརྒལ་བར་དཀའ། །དྲག་པོའི་
ལས་ཀྱིས་ཀུན་ཏུ་གང༌། །རེ་རེ་ལ་ཡང་ལྷག་བཅུ་དྲུག །རྩིག་པ་བཞི་དང་སྒོ་བཞི་པ། །
རྣམས་ཕྱེ་རིས་སུ་ཆད་པ་ཡིན། ལྕགས་ཀྱི་ར་པས་ཀུན་ནས་སྐོར། །ལྕགས་དག་གིས་ནི་
གང་བ་ཡིན། །དེ་ན་ལྕགས་འཔར་ས་གཞི་སྟེ། །འབར་བའི་མེ་དང་ལྡན་པ་ཡིན། །དཔག་
ཚད་བརྒྱ་ཕྲག་དུ་མར་ནི། མེ་ལྕེ་དག་གིས་ཁྱབ་པར་གནས། ཞེས་གསུངས་སོ། །དམྱལ་བ་
དེ་དག་གི་འགྲམ་ན་དམྱལ་སྲུང་མཚོན་ཆ་སྣ་ཚོགས་པ་ཐོགས་པས་དམྱལ་པ་རྣམས་
གཞན་དུ་འགྲོ་བ་འགོག་པར་བྱེད་དོ། །འོ་ན་དམྱལ་སྲུང་དེ་དག་སེམས་ཅན་ཡིན་ནམ་མིན་
ཞེ་ན། བྱེ་བྲག་སྨྲ་བ་རྣམས་ན་རེ། དེ་རྣམས་སེམས་ཅན་ཡིན་ཏེ། དམྱལ་བ་ལ་གནོད་པའི་
རྣམ་སྨིན་གྱི་ཤི་ནས་དམྱལ་བར་སྐྱེ་ལ། ད་ལྟ་དམྱལ་མེ་སོགས་ཀྱིས་མི་གནོད་པའི་རྒྱུ་
མཚན་ཡོད་དེ། ལས་ཀྱི་ས་མཚམས་བཅད་པའི་ཕྱིར། ཞེས་ཟེར་རོ། ། མདོ་སྡེ་པ་ན་རེ། དེ་
དག་སེམས་ཅན་མིན་ཏེ། འབྱུང་བ་དང་འབྱུང་བ་ལས་གྱུར་པའི་ཁྱད་པར་ཙམ་ཡིན་པའི་
ཕྱིར། །དཔེར་ན་རི་ར་ལུག་གི་གདོང་པ་ཅན་བཞིན་ནོ། །ཞེས་ཟེར་རོ། །འོ་ན་བཙུན་པ་ཆོས་
ལྡན་རབ་འབྱོར་གྱིས། གང་དག་ཁྲོ་ཞིང་གཏུམ་ལས་དང༌། སྡིག་ལ་མངོན་པར་དགའ་བ་
དང་། སྡུག་བསྔལ་བ་ལ་དགའ་དེ་དག །གཤིན་རྗེ་སྲིན་པོར་སྐྱེ་བར་འགྱུར། ཞེས་གསུངས་
པ་དང་འགལ་ལོ། །ཞེ་ན་མི་འགལ་ཏེ། དེ་ནི་གཤིན་རྗེ་ཆོས་ཀྱི་རྒྱལ་པོའི་འཁོར་དུ་གྱུར་
པའི་ཡི་དྭགས་འགའ་ཞིག་ལ་དགོངས་པའི་ཕྱིར་ཟེར། ཐེག་ཆེན་པ་ནི་སྡིག་པའི་བག་
ཆགས་ཀྱིས་བསླད་པའི་རང་གི་སེམས་ཀྱི་སྣང་བ་ཙམ་དུ་ཟད་དེ། སྤྱོད་འཇུག་ལས།
སེམས་ཅན་དམྱལ་བའི་མཚོན་ཆ་རྣམས། སུ་ཞིག་གིས་ནི་ཆེད་དུ་བྱས། ལྕགས་སྲེག་ས་
གཞི་སུ་ཡིས་བྱས། །མོ་སོགས་དེ་དག་ཅི་ལས་བྱུང་། །དེ་འདྲ་དེ་དག་ཐམས་ཅད་
ཀྱང་། །སྡིག་སེམས་ཡིན་པར་ཐུབ་པས་གསུངས། ཞེས་དང་། ཚེ་རིང་མཆེད་ལྔས། རྗེ་
266~

མཛོད་ཉི་མའི་དཀྱིལ་འཁོར།
བཙུན་མི་ལ་ལ་དབེན་པ་དྲིན་གྱི་ཆུ་བར་ན། ཁྱེད་མི་ལ་རས་པ་སྒོམ་པཟང་པོ། ཁྱོད་རྣམ་
རྟོག་འདྲེ་རུ་མ་ལང་ན། ཕྱི་གདོན་བགེགས་ཀྱི་བར་ཆད་ཀྱི་མི་ཚུགས། ནང་སེམས་རྒྱུད་
སྦྱོངས་ཤིག་རྣལ་འབྱོར་པ། ཞེས་སོགས་བསམ་གྱིས་མི་ཁྱབ་པར་གསུངས་པའི་ཕྱིར་
རོ། །གྲང་དམྱལ་བརྒྱད་བཞག་ཏུ་ཡོད་དེ། ཚ་དམྱལ་བརྒྱད་ཀྱི་ཐད་སོ་ཐད་སོ་ན་ཆུ་སྦུར་
ཅན་ལ་སོགས་པའི་གྲང་དམྱལ་བརྒྱད་གནས་པའི་ཕྱིར་རོ། །ཉེ་འཁོར་བ་ནི་ཚ་དམྱལ་གྱི་
འཁོར་ཡིན། ཉི་ཚེ་བའི་གནས་མཐའ་གཅིག་ཏུ་མ་ངེས་ཏེ། ཆུ་བོ་དང་རི་དང་མྱ་ངམ་དང་།
རྒྱལ་པོའི་ཁབ་སོགས་ན་ཡོད་པར་འཕགས་པ་དགེ་བདུན་བསྲུངས་དང་གྲོ་ཞུན་སྐྱེས་དང་།
ཚེ་དང་ལྡན་པ་དཔལ་ལྡན་གྱི་རྟོགས་བརྗོད་སོགས་ལས་བྱུང་པ་ལྟར་ཡིན་པའི་ཕྱིར། དུད་
འགྲོའི་གནས་ཀྱི་གཙོ་བོ་ཕྱིའི་རྒྱ་མཚོ་ཆེན་པོ་ལ་གནས། མཐའ་གཅིག་དུ་མ་ངེས་ཏེ། ཁ་
འཐོར་བ་ལྷ་མིའི་ཡུལ་ན་ཡང་ཡོད་པའི་ཕྱིར། ཚ་དམྱལ་སོགས་ངན་སོང་དུ་སྐྱེ་བའི་རྒྱུའི་
གཙོ་བོ་ནི། བཙུན་པ་ཆོས་ལྡན་རབ་འབྱོར་གྱིས་མཛད་པའི་འགྲོ་བ་དྲུག་གི་ཚིག་ལེའུར་
བྱས་པ་ལས། ཆགས་སྡང་གཏི་མུག་འཇིགས་དང་ཁྲོས། །མི་གང་མི་ནི་གསོད་པ་དང་། །
གཞན་ཡང་སྐྱེས་གནས་གསོད་བྱེད་པ། །དེ་དག་ངེས་པར་ཡང་སོས་འགྲོ། །གང་གི་ཕྱིར་
ནི་ལོ་སྟོང་ཕྲག །མང་པོར་ཡང་ནི་དེ་དག་ཏུ། བརྟགས་ཤིང་བརྟགས་ཤིང་ཡང་འཚོ་ན། དེའི་
ཕྱིར་ཡང་སོས་ཞེས་བྱའོ། །ཕ་མ་དང་ནི་གྲོགས་དང་གཉེན། བཤེས་གཉེན་ལ་ནི་འཁུ་བྱེད་
ཅིང༌། ཕྲ་མ་རྫུན་ནི་སྨྲ་བའི་མི། །ཇིག་ནག་ཏུ་ནི་འགྲོ་བར་འགྱུར། །གང་ཕྱིར་དེ་ནི་ཤིང་
བཞིན་དུ། ཐིག་ནག་བཏབ་ནས་སོག་ལེ་དག །འབར་བ་ཡིས་ནི་བཤོག་བྱེད་པ། །དེར་ནི་
ཐིག་ནག་ཡིན་པར་བཤད། ་ར་དང་ལུག་དང་ཕ་ཝང་དག །རི་བོང་བྱི་བ་རི་དྭགས་ཕག །
གཞན་ཡང་སྐྱེས་གནས་གསོད་བྱས་ནས། །ལུས་ཅན་བསྡུས་འཇོམས་འགྲོ་བར་འགྱུར།
གང་ཕྱིར་བསྡུས་ན་དེར་འདོང་དང༌། །ཡང་དག་སྲིགས་པར་བྱེད་པས་ན། །དེ་ཡི་ཕྱིར་ན་
བསྡུས་འཇོམས་སྟེ། །དེ་ལྟར་མིང་ནི་དོན་མཐུན་གྲགས། འདིར་ནི་ལུས་ཅན་རྣམས་དག་
~267~

མཛོད་ཉི་མའི་དཀྱིལ་འཁོར།
གིས། །ལུས་དང་ངག་ཉིད་ཉོན་མོངས་བྱེད། །གང་དག་ལྷད་འཇུག་ཞལ་གཡོ་བྱེད། །མི་དེ་
དག་ནི་ངུ་འབོད་འགྲོ །དེར་ནི་དྲག་པོ་མེ་དག་གིས། །རྒྱན་མི་ཆད་པར་བསྲེགས་པས་
ན། །གང་ཕྱིར་སྐད་ནི་དྲག་འབྱིན་བ། །དེ་ཕྱིར་དེ་ནི་ངུ་འབོད་ཡིན། །གང་གིས་ལྷ་དང་བྲམ་
ཟེ་དང༌། །བླ་མའི་རྫས་འཕྲོག་སྡུག་བསྔལ་བྱས། །གང་དག་གཏམ་པ་འཕྲོག་བྱེད་པ། །དེ་ནི་
དུ་འབོད་ཆེན་པོར་འགྲོ། །མེས་བསྲེགས་པ་ནི་དྲག་ཕྱིར་དང་། །ངུ་འབོད་པ་ཡང་ཆེ་ཕྱིར་
དང་། །ལྕི་ཞིང་ཆེ་བ་ཉིད་ཀྱི་ཕྱིར། །དེ་ནི་ངུ་འབོད་ཆེན་པོ་ཡིན། །ནགས་ལ་སོགས་པར་
མེས་གཏོང་དང༌། །ལས་དེ་དག་ལ་འཇུག་བྱེད་གང་། །སྐྱེ་དགུ་ན་ནི་མེ་འབར་བའི། །ཚ་
བར་ངུ་ཞིང་བསྲེགས་པར་སྣང༌། །གང་ཕྱིར་རྟག་ཏུ་མེས་གདུངས་བ། །དྲག་པོ་སྐྱེ་བ་ཡིན་
པའི་ཕྱིར།།འཇིག་རྟེན་དུ་ནི་ཚ་བའི་མེ། དོན་དང་མཐུན་པར་གྲགས་པ་ཡིན། །མེད་པར་ལྟ་
བ་གང་ཞིག་གིས། །ཆོས་དང་ཚོས་མིན་ལོག་སྟོན་ཅིང་། གཞན་དག་ལ་ནི་ཉོན་མོངས་བྱེད།
དེ་ནི་རབ་ཏུ་ཚ་བར་སྐྱེ། མེ་ནི་རབ་ཏུ་དྲག་པོ་ཡིས། དེ་ཁར་སེམས་ཅན་རབ་ཚ་བྱེད། ཚ་བ་
ཕུལ་ཏུ་ཕྱིན་པ་དེས། འདི་ཕྱིར་རབ་ཏུ་ཚ་བར་གསུངས། །ཡོན་ཏན་དག་གིས་ཆེ་བ་
ལ། །གནོད་པ་དྲག་པོ་བྱས་པའམ། །ཕ་མ་བླ་མ་གསད་བྱས་ན། །ངེས་པར་བསྐལ་པར་
མནར་མེད་འཚེད། །མི་དྲག་དེ་ནི་ལུས་ཅན་གྱི། །རུས་པ་རྣམས་ཀྱང་ལྷགས་པར་
འགྱུར། །གང་ཕྱིར་བདེ་བའི་སྐབས་མེད་པ། །དེ་ཕྱིར་མནར་མེད་ཡིན་པར་བཤད། ཅེས་
གསུངས་པའི་ཕྱིར། །ཉེ་འཁོར་བཞིར་སྐྱེ་བའི་རྒྱུ་ནི་རིམ་པ་བཞིན། །བསླབ་པ་ཉམས་པ་
དང་། ལོག་འཚོ་བྱེད་པ། ཆོས་ཀྱི་སྟེགས་འཇིགས་པ། བག་ཕབ་པ་ལ་གནོད་པ་བྱེད་པ་
དང་། ཆུ་ལ་གནས་བ་རྣམས་བསོད་པ་ཡིན་ཏེ། དེ་ཉིད་ལས། གང་ཞིག་བརྟུལ་ཞུགས་
བཟང་མནོས་ནས། །ལེགས་པར་འཛིན་པ་མི་བྱེད་པ། །དེ་ནི་ངེས་པར་ཤ་དང་རུས། །
འཇིགས་པའི་མེ་མར་མུར་དུ་བསྲེགས། ཅེས་གསུངས་སོ། །གྲང་དམྱལ་དུ་སྐྱེ་བའི་རྒྱུ་ནི།
དགེ་སློང་རྣམས་ཀྱི་གོས་འཕྲོགས་པ་དང་། སྐུ་གསུང་ཐུགས་ཀྱི་རྟེན་རྣམས་ཀྱི་ནི་ན་བཟའ་
~268~

མཛོད་ཉི་མའི་དཀྱིལ་འཁོར།
བཤུ་པ་སོགས། རྒྱས་པར་བྱང་ཆུབ་ལམ་གྱི་རིམ་པ་ལས་ཤེས་པར་བྱའོ། །ཡི་དྭགས་ཀྱི་
རིགས་མི་འདྲ་བ་སུམ་ཅུ་རྩ་དྲུག་ནི། མདོ་དྲན་པ་ཉེར་བཞག་ལས། ལྟོ་གུག་ཁ་ཁབ་ལྟར་ཕྲ་
དང་། ཤ་ཟ་ཀུན་སྟོན་དྲི་ཟ་དང་། །ཆོས་ཟ་སྦྱིན་པ་ཟ་བ་དང་། །ཆུ་འཐུང་བསམ་པས་འཚོ་བ་
དང༌། །མཆིལ་མ་ཟ་དང་ཕྲེང་བ་ཟ། ཁྲག་ཟ་ཤ་སྦ་གདུག་པ་ཟ། །གྲགས་ཤུལ་སྤྱོད་དང་
གླགས་ལྟ་དང་། །ས་འོག་གནས་དང་མཐུ་བོ་ཆེ། །མཚན་མོ་ལུས་འབར་མེ་གླགས་
ལྟ། །འདོད་གཟུགས་གླིང་བར་གནས་པ་དང་། གཤིན་རྗེའི་དབྱུག་པ་བྱིས་པ་ཟ། །ཚངས་
སྲིན་འབྲས་བུའི་ཤུན་པ་ཟ། །མི་གཙང་ཟ་དང་ལམ་ཆེན་གནས། །མང་དུ་ཟ་དང་མེ་མངམདག་
ཟ། །དུག་ཟ་དགོན་པར་གནས་པ་དང་། དུར་ཁྲོད་གནས་དང་ཤིང་ལ་གནས། །ལམ་གྱི་བཞི་
མདོར་གནས་པ་དང་། །བདུད་ཀྱི་སྡེ་སྟེ་སུམ་ཅུ་དྲུག །ཅེས་གསུངས་སོ། །བསྡུ་ན། ཕྱིའི་
སྒྲིབ་པ་ཅན་ནང་གི་སྒྲིབ་པ་ཅན། ཟས་སྐོམ་གྱི་སྒྲིབ་པར་གྱུར་པ་སྟེ། གསུམ་དུ་འདུསོ་།
༈ གཉིས་པ་མཐོ་རིས་ཀྱི་གནས་བཤད་པ་ལ། མིའི་གནས་བཤད་ཟིན། ལྷ་
གནས་བཤད་པ་ལ་གཉིས། ས་དང་འབྲེལ་བ་དང༌། མ་འབྲེལ་བའོ། །དང་པོ་ལ་གཉིས།
རྒྱལ་ཆེན་རིགས་བཞི་པའི་གནས་དང༌། སུམ་ཅུ་རྩ་གསུམ་པའི་གནས་བཤད་པ། དང་པོ་
ལ་གཉིས། གཞལ་མེད་ཁང་ལ་བརྟེན་པ་དང་། རི་ལ་བརྟེན་པའོ། །དང་པོ་ནི།ཉི་ཟླ་ལྷུན་པོའི་
ཕྱེད་ནའོ། རྐང་པ་གཉིས་ཀྱི་སྐབས་སུ། སྤྱི་དོན་དང་གཞུང་དོན་ནོ། །དང་པོ་ལ། ཉི་ཟླ་
གཉིས་བར་ཐག་ཇི་ཙམ་ནས་འཆར་བ། ཉི་ཟླའི་དཀྱིལ་འཁོར་གཉིས་ཀྱི་ཚད། ཁྱད་ཆོས་
རྒྱས་པར་བཤད་པ། ཞར་ལ་སྐར་མའི་ཚད་བསྟན་པའོ། །དང་པོ་ནི། ཆུ་མཚམས་ཡན་ཆད་
ཀྱི་ལྷུན་པོའི་ཕྱེད་དཔག་ཚད་བཞི་ཁྲི་ནས་འཆར་བ་ཡིན་ཏེ། གཉའ་ཤིང་འཛིན་གྱི་རྩེ་མོ་དང་
ཐད་མཉམ་ནས་འཆར་བའི་ཕྱིར། །གཉིས་པ་ནི། ཉི་མའི་དཀྱིལ་འཁོར་ལ་ཐད་ཀར་དཔག་
ཚད་ལྔ་བཅུ་རྩ་གཅིག །ཟླ་བའི་དཀྱིལ་འཁོར་ལ་ཐད་ཀར་དཔག་ཚད་ལྔ་བཅུ། མཐུག་
རྔམས་སུ་གཉིས་ཀ་ལ་དཔག་ཚད་ཕྱེད་དང་དྲུག་དང་གཅིག་གི་བཅོ་བརྒྱད་ཀྱི་ཆ་རེ་ཡོད་
~269~

མཛོད་ཉི་མའི་དཀྱིལ་འཁོར།
པར་འདྲ་བའི་ཕྱིར། ། གསུམ་པ་ནི། ཉི་མའི་དཀྱིལ་འཁོར་རྒྱུ་མེ་ཤེལ་ལས་གྲུབ་པ། །ངོ་བོ་
ཚ་བའི་རང་བཞིན། བྱེད་ལས་སྣང་བ་གཏེར་བར་བྱེད། །ལོ་ཐོག་སྨིན་པར་བྱེད། པད་ཚལ་
རྒྱས་པར་བྱེད་པ་ཡིན་ལ། །ཟླ་པའི་དཀྱིལ་འཁོར་རྒྱུ་ཆུ་ཤེལ་ལས་གྲུབ་པ། ངོ་བོ་བསིལ་
བའི་རང་བཞིན། བྱེད་ལས་སྣང་བ་གཏེར་བར་བྱེད། ལོ་ཐོག་སྨིན་པར་བྱེད། པདྨ་ཁ་ཟུམ་
པར་བྱེད། ཀུ་མུ་ཏ་རྒྱས་པར་བྱེད་པ་ཡིན་པའི་ཕྱིར། །དེས་ན་ཉི་མ་ལ་པདྨའི་གཉེན། ཟླ་བ་
ལ་ཀུ་མུ་ཏའི་གཉེན་ཅེས་བརྗོད་པ་ཡིན་ནོ། །ཉི་ཟླའི་གཞལ་མེད་ཁང་གཉིས་ཀའང་གསེར་
གྱི་ར་བ་འཕངས་སུ་དཔག་ཚད་ཕྱེད་པས་སྐོར་པ། །རྩིག་བརྒྱབ་རིན་པོ་ཆེ་སྣ་བཞི་ལལ་
བྱས་པ་དང་། འོག་པཞི་མཚོན་སྣ་བརྒྱ་རྩ་གཅིག་གིས་པཀྲ་བ་དང་། རིན་པོ་ཆེ་ལས་གྲུབ་
པའི་ཁང་བཟང་དང་སྐྱེད་མོའི་ཚལ་དང་དཔག་བསམ་གྱི་ཤིང་དང་། མེ་ཏོག་མནྟ་ར་བས་
དཔུས་མོ་ནུབ་ཙམ་དུ་ཁེབས་པ། །རྙིང་པ་རྣམས་རླུང་གིས་འཐོར་ཞིང༌། གསར་པ་རྣམས་
འགྲེམས་པར་བྱེད་པ་ཡོད་དོ། །འདི་གཉིས་ནི། བསྐལ་པ་དང་པོའི་མིའི་ལུས་ཀྱི་འོད་ནུབ་སྟེ་
མྱ་ངན་བྱེད་པ་ན་སེམས་ཅན་སྤྱི་མཐུན་གྱི་ལས་ཀྱི་དབང་གིས། མགོན་པོ་སྤྱན་རས་
གཟིགས་དབང་ཕྱུག་གི་སྤྱན་གཡས་གཡོན་ལྷའི་བུ་ཉི་མ་དང་ཟླ་བར་གྱུར་ཏེ་གླིང་བཞི་
བསྐོར་ཞིང་སེམས་ཅན་གྱི་དོན་བྱེད་པར་གསུངས་པ་ལྟར་ཡིན་ནོ། །འོ་ན་ཟླ་བའི་དཀྱིལ་
འཁོར་གྱི་དབུས་ན་ནག་པོ་ར་རི་འབྱུང་བ་རྒྱུ་མཚན་ཅི་ཞེ་ན། བདག་ཅག་གི་སྟོན་པ་རི་བོང་
དུ་འཁྲུངས་པའི་དུས་ཀྱི་ལུས་སྦྱིན་པར་བཏང་བ་ལ། བརྒྱ་བྱིན་ངོ་མཚར་སྐྱེས་ཏེ། འཇིག་
རྟེན་རྣམས་ལ་བསྟན་པའི་ཕྱིར་དུ་ཟླ་བའི་དཀྱིལ་འཁོར་གྱི་ངོས་ལ་རི་བོང་གི་གཟུགས་
བརྙན་བྲིས་པ་ཡིན་ཏེ། · སྐྱེས་རབས་སོ་བཞི་པ་ལས། ཟླ་བའི་དཀྱིལ་འཁོར་གང་བ་
ལ། །དེང་སང་དུ་ཡང་རི་བོང་གཟུགས། །མེ་ལོང་དཀྱིལ་ན་གཟུགས་བརྙན་བཞིན། །རཔ་
ཏུ་མངོན་པར་མཛེས་པར་སྣང་། །དེ་དག་ཕྱིན་ཆད་འཇིག་རྟེན་པས། །ཀུ་མུ་ཏ་ནི་ཁ་འབྱེད་
པ། །མཚན་མོའི་མཚན་མ་ཟླ་བ་ལ། །རི་བོང་མཚན་མ་ཅན་ཞེས་གྲགས། ཞེས་གསུངས།
~270~

མཛོད་ཉི་མའི་དཀྱིལ་འཁོར།
གདགས་པར་གླིང་གི་གཟུགས་བརྙན་ནམ་རང་གི་ཁང་པའི་གཟུགས་སྣང་བ་ཡིན་ལ།
མཐའི་རྒྱ་མཚོའི་ཆུའི་མདངས་མ་ཡིན་ནོ། །ཞེས་བཤད། སའི་དངོས་གཞིར། ཉ་དང་རུས་
སྦལ་སོགས་ཀྱི་གཟུགས་བརྙན་མཚོ་ནས་ཤར་བར་བཤད་དོ། །ཟླ་བ་འགྲོས་མྱུར་བར་རྒྱུ་
བས་ཟླ་བ་གཅིག་ལ་ཁྱིམ་བཅུ་གཉིས་འཁོར་ལ། ཉི་མ་འགྲོས་ཕུལ་བར་རྒྱུ་བས་ལོ་གཅིག་
ལ་ཁྱིམ་བཅུ་གཉིས་འཁོར་བ་ཡིན་ནོ། །ལྷ་ལས་ཕུལ་བྱུང་གི་འགྲེལ་པར། དང་པོ་ལྷ་དང་ལྷ་
མིན་གྱི་དབྱེ་བ་མེད་པར་ཐམས་ཅད་ལྷར་ཡོད་པ་ལས། དུས་གཅིག་གི་ཚེ་ཚངས་པས་ལྷ་.
རྣམས་ལ་འོ་མ་ཅན་གྱི་རྒྱ་མཚོ་སྲུབས་ཤིག །ཅེས་བསྒོ་ཁས། རི་མན་ད་ར་བས་བསྲུབ་
ཤིང་བྱས། །དེའི་སྟེང་ནས་ཁྱབ་འཇུག་གིས་པཟུང་། ཀླུའི་རྒྱལ་པོ་ནོར་རྒྱས་ཀྱིས་བསྲུབ་
ཐབ་བྱ། །འོག་ནས་རུས་སྦལ་གྱི་རྒྱབ་ཀྱི་བརྟེན་ཏེ། འོ་མ་ཅན་གྱི་རྒྱ་མཚོ་བསྲུབ་པས
ཐོག་མར་དུག་གི་སྐྱེས་བུ་ནག་པོ་རྩེགས་པ་ཞེས་བྱ་བ་ཞིག་བྱུང་སྟེ། དེ་ཁྱབ་འཇུག་གིས་
མིད་པས་དུག་གིས་བརྒྱལ་ཏེ་དྲན་པ་གཏོར་ནས་ས་ལ་འགྱེལ་བ་དང་། དུག་དེ་ལྷ་ཆེན་
པོས་ཁྱབ་འཇུག་གིས་ལུས་ལས་དྲངས་ཏེ་མགྲིན་པར་བཞག་པས། དེའི་མགྲིན་པ་སྔོན་
པོར་གྱུར་ཏོ། །དེ་ནས་ཡང་བརྩུབས་པས། ཟླ་བ་ཚེས་པ་གཅིག་བྱུང་བ་དེ་ལྷ་ཆེན་པོའི་
མགོ་བོ་ལ་བཞག་གོ །དེ་ནས་ཡང་བསྲུབས་པས། དཔལ་མོ་ཞེས་བྱ་བའི་ལྷའི་བུ་མོ་
མཛེས་པ་ཞིག་བྱུང་བ་དེ། ཁྱབ་འཇུག་གིས་ཆུང་མར་ཁྱེར་རོ། །དེ་ནས་ཡང་བསྲུབས་པས།
རྟ་མགྲིན་རིངས་དང་། ཤིང་ཡོངས་འདུ་ལ་སོགས་པ་འབྱུང་པ་རྣམས་བརྒྱ་སྦྱིན་ལ་སོགས་
པའི་ལྷ་རྣམས་ཀྱིས་ཁྱེར་རོ། །དེ་ནས་ཡང་བསྲུབས་པས། བུད་མེད་མཛེས་མ་གཅིག་བྱུང་
བ་ལ། ཁྱོད་སུ་ཡིན་དྲིས་པས་ང་ནི་ཆང་ཞེས་བྱ་བ་ཡིན་ཏོ། །ང་འཐུང་ན་མྱོས་པ་དང༌།
བརྒྱལ་བ་དང༌། བསྲེགས་པ་ལ་སོགས་པའི་རྣམ་འགྱུར་འབྱུང་བར་འགྱུར་རོ། །ཞེས་སྨྲས་
པས། ལྷ་མིན་རྣམས་ཉེས་པ་དེས་འཇིགས་ནས་དེ་མ་འཐུངས་པས། ཨ་སུ་ར་སྟེ་ལྷ་མ་ཡིན་
ཞེས་བྱ་བར་དེ་ནས་གྱུར་ཏོ། །ལྷ་རྣམས་ཀྱིས་དེ་འཐུངས་པས་སུ་ར་ཏེ་ལྷ་ཞེས་བྱ་བར་དེ་
~271~

མཛོད་ཉི་མའི་དཀྱིལ་འཁོར།
ནས་གྱུར་རོ། །ཡང་བསྲུབས་པས། བདུད་རྩི་སྣོད་ཆེན་པོ་བརྒྱད་བྱུང་བ་ལྷ་མིན་རྣམས་
ཀྱིས་ཁྱེར་བ་དང་། ཁྱབ་འཇུག་བུད་མེད་དུ་བསྒྱུར་ནས་ལྷ་མིན་གྱི་ནང་དུ་ཕྱིན་པས། ལྷ་
མིན་རྣམས་ཀྱིས་དེ་ཁྱབ་འཇུག་དུ་མ་ཤེས་པར། ཁོ་རང་གི་བུད་མེད་ཡིན་ནོ་སྙམ་ནས། དེ་
བདུད་རྩི་བསྲུངས་དུ་བཅུག་སྟེ། ལྷ་མིན་རྣམས་ཁྲུས་ལ་སོང་པའི་ཤུལ་དུ་ཁྱབ་འཇུག་གིས་
བདུད་རྩི་ཁྱེར་ཏེ་བྲོས་པ་དང་ཁྲུས་བྱས་ནས་ལོག་པས་བདུད་རྩི་མེད་པས་ཡིད་མུག་སྟེ་
བདག་ཅག་ནི་ལྷ་མིན་རྣམས་བདེན་ནོ་སྙམ་སྟེ། ལྷ་མིན་སྒྲ་གཅན་འཛིན་ལྷར་བརྫུས་ནས་ལྷ་
རྣམས་བདུད་རྩི་ལ་ལོངས་སྤྱོད་པའི་གྲལ་དུ་ཕྱིན་པས། —བདུད་རྩིའི་སྐལ་པ་ཐོབ་པ་དང་།
ལྷའི་བུ་ཉི་མས་སྒྲ་གཅན་ཡིན་པར་ཤེས་ནས། ཁྱབ་འཇུག་ལ་འདི་ནི་སྒྲ་གཅན་ནོ་ཞེས།
སྨྲས་པ་དང་། ཁྱབ་འཇུག་གིས་འཁོར་ལོ་འཕངས་ཏེ་སྒྲག་ཅན་གྱི་མགོ་བོ་བཅད་པས།
བདུད་རྩིའི་ནུས་པས་ལུས་ཤི་ལ་མགོ་བོ་ནི་དེང་སང་ཡང་གནས་སོ། །དེ་ནས་རྒྱུ་དེས་སྒྲ་
གཅན་དང་ཉི་མ་འགྲས་ཏེ། སྒྲ་གཅན་གྱིས་ཉི་མ་བསྒྲིབ་པར་བྱེད་པ་ཡིན་ནོ། །ཞེས་གཏམ་
དུ་གྲགས་སོ། ། ཞེས་དང་། ལྷ་དང་ལྷ་མ་ཡིན་གྱིས་བདུད་རྩི་བརྟེན་པར་བྱེད་པ་དང་མི་
བྱེད་པའི་བྱེ་བྲག་གི་ཁྱད་པར་གྱིས། འོ་མ་ཅན་གྱི་རྒྱ་མཚོ་བསྲུབས་ཚུན་ཆད་ལྷ་དང་ལྷ་མ་
ཡིན་ཞེས་བྱ་བའི་མིང་འདི་གཉིས་བྱུང་བར་གྱུར་པ་ཡིན་ནོ། །ཞེས་སློབ་དཔོན་ཤེས་རབ་
གོ་ཆས་མཛད་པ་ལས་གསུངས་སོ། །བཞི་པ་ནི། སྐར་མ་ཆུང་བ་ལ་རྒྱང་གྲགས་གཅིག་
ཅེས་སློབ་དཔོན་གྱིས་ཀྱང་། གང་སྤེལ་ལས་ཆེ་བ་ལ་རྒྱང་གྲགས་བཅུ་དྲུག །སའི་དངོས་
གཞིར། ཆེ་བ་ལ་རྒྱང་གྲགས་བཅོ་བརྒྱད། འབྲིང་ལ་བཅུ། ཐ་མལ་བཞིའོ། །ཞེས་བཤད།
གདགས་པར་འབྲིང་ལ་ཕལ་ཆེར་བཅུ་གཉིས་བཅུ་པ། ཐ་མ་ལ་གསུམ་ཅེས་བཤད་
དོ། །སྐར་མའི་གྲངས་ནི་དུང་ཕྱུར་གཉིས་བྱེ་བ་ཕྲག་བརྒྱད། ས་ཡ་ལྔའོ། ཞེས་དྲང་སྲོང་སྐར་
མ་ལ་དགའ་བས་བཤད་དོ། །ཐམས་ཅད་ཀྱང་ཤེལ་ལས་གྲུབ་པ་སྟེ། དེར་ལྷ་ཕོ་མོ་འདོད་
ཡོན་ལ་སྤྱོད་པ་ཡིན་ནོ། །གཉིས་པ་གཞུང་དོན་གོ་གླའོ། །འོ་ན་ཉི་མས་གླིང་ལ་བྱ་བ་བྱེད་
~272~

མཛོད་ཉི་མའི་དཀྱིལ་འཁོར།
ཚུལ་ཇི་ལྟ་བུ་ཞེ་ན། དེ་སྟོན་པ་ལ། ནམ་ཕྱེད་ཉི་མ་ནུབ་པ་དང༌། རྐང་པ་གཉིས་གསུངས་ཏེ་
འདིའི་སྐབས་སུ། །སྤྱི་དོན་དང་གཞུང་དོན་གཉིས། དང་པོ་ལ། གཞན་གྱིས་བཤད་པའི་རྣམ་
གྲངས་འགོད་པ་དང་། རང་ལུགས་བཞག་པའོ། ། དང་པོ་ལ་གསུམ། དུས་བཞི་དུས་མཉམ་
དུ་འདོད་པའི་ལུགས། དུས་པཞི་འཆོལ་བར་འདོད་པའི་ལུགས། དུས་བཞི་ཕྱེད་ཆོལ་ཕྱེད་
མཉམ་པར་འདོད་པའི་ལུགས་སོ། །དང་པོ་ནི། ཁ་ཅིག །གཞུང་འདིས་གླིང་བཞིའི་དུས་
བཞི་དུས་མཉམ་པར་བསྟན་ཏེ། གླིང་བཞིར་དུས་བཞི་འཆོལ་པ་ལ་གཞུང་འདི་མི་འགྲིགས་
པའི་ཕྱིར་ཏེ། དེ་ལ་འཛམ་བུ་གླིང་པའི་ཉི་མ་བྱང་སྒྲོད་མཐར་ཐུག་པའི་ཉིན་གྱི་ཕྱི་དྲོ་ཡུད་
ཙམ་དགུ་དང་། ནུབ་བ་ལང་སྤྱོད་པའི་སྟོན་ཉིན་མཚན་མཉམ་པའི་ཉིན་མོའི་སྔ་དྲོ་ཡུད་ཙམ་
ཕྱེད་དང་བརྒྱད་མི་འགྲིག་པ་ལ་སོགས་པའི་སྐྱོན་ཡོད་པའི་ཕྱིར། གཞན་ཡང་གླིང་བཞིའི་
དུས་བཞི་དུས་མཉམ་སྟེ། གླིང་བཞིར་ཉི་མ་བྱང་སྒྲོད་མཐར་ཐུག་པའི་ཕྱི་དེ་ཉིན་ནས་
བཟུངས་ཏེ་ཕྱིར་རྒྱ་ཇེ་ཆེར་སོང་ཞིང་གླིང་གི་དཀྱིལ་མཉམ་དུ་སླེབ་པ་ན་གླིང་བཞིར་སྟོན་
ཉིན་མཚན་མཉམ་པ་འབྱུང༌། དེ་ནས་ཡང་རྒྱ་ཇེ་ཆེར་ཕྱིར་ལ་སོངས་སྟེ་ལྷོ་བསྒྲོད་མཐར་
ཐུག་པ་ན་གླིང་བཞིར་དགུན་ཉི་བཟློག །དེའི་ཕྱི་དེ་ཉིན་ནས་བཟུང་སྟེ་ནང་ལ་རྒྱ་ཇེ་ཆེར་སོང་
བའི་དཀྱིལ་མཉམ་དུ་ཉི་མའི་དཀྱིལ་འཁོར་སླེབ་པ་ན་གླིང་བཞིར་དཔྱིད་ཉིན་མཚན་མཉམ།
དེ་ནས་རིམ་བཞིན་ནང་ལ་རྒྱ་ཇེ་ཆུང་དུ་སོང་སྟེ་བྱང་བསྒྲོད་མཐར་ཐུག་པ་ན་གླིང་བཞིར་
དབྱར་ཉི་ཟློག་པའི་ཕྱིར་ཞེས་ཟེར་ཞིང་། གསེར་འོད་དམ་པ་ལས། ཁམས་ཀྱི་སྤྲུལ་རྣམས་
བཞི་པོ་འདི་དག་ནི། གཉིས་ནི་སྟེང་འགྲོ་གཉིས་ནི་མཐུར་དུ་འགྲོ། ཞེས་གསུངས་པས་ཀྱང་
གླིང་བཞིའི་དབྱར་དབྱར་མཉམ། དགུན་དགུན་མཉམ་སོགས་སུ་བསྟན་པ་ཡིན་
གསུངས། །དེ་ནི་མི་རིགས་ཏེ། གླིང་བཞིར་ཉི་མའི་སྒྲོད་པ་རིང་ཞིང་སྐོར་ཐག་རྒྱ་ཆེ་བའི་ཚེ་
ཉི་མ་ཐུང་བ་དང་། གླིང་བཞིར་ཉི་མའི་བསྒྲོད་པ་མྱུར་ཞིང་སྐོར་རྒྱ་ཆུང་བའི་ཚེ་ཉི་མ་རིང་
བར་འདོད་པ་ནི་མངོན་སུམ་ལ་སྨྱོན་འདིངས་པ་ཡིན་པའི་ཕྱིར་ཏེ། དེ་ལ་འཇིག་རྟེན་པའི་
~273 ~

མཛོད་ཉི་མའི་དཀྱིལ་འཁོར།
མངོན་སུམ་གྱིས་གནོད་པའི་ཕྱིར་དང་ཉི་མ་ལྷོ་སྒྲོད་བྱང་སྒྲོད་འཕུལ་བྱེད་ཀྱི་རླུང་དྲག་ཞན་གྱི་
ཁྱད་པར་ཡང་སྨྲ་མི་ནུས་པའི་ཕྱིར། ། གཞན་ཡང་འཛམ་བུ་གླིང་པའི་ལྷོ་སྒྲོད་མཐར་ཐུག་
པའི་ཉིན་ཞག་དེ་ལ་ཆུ་ཚོད་ཞེ་བརྒྱད་ལས་མེད་པ་དང༌། དེའི་བྱང་སྒྲོད་མཐར་ཐུག་པའི་
ཉིན་ཞག་དེ་ཆུ་ཚོད་དོན་གཉིས་ཡོད་པར་ཐལ། གླིང་བཞིའི་དུས་བཞི་དུས་མཉམ་ཡིན་པའི་
ཕྱིར། ། གཞན་ཡང་གླིང་བཞི་ཀའི་ཉིན་ཉིན་མཉམ་དང་མཚན་མཚན་མཉམ་དུ་ཐལ། །གླིང་
བཞིའི་དབྱར་དབྱར་མཉམ། དགུན་དགུན་མཉམ་ཡིན་པའི་ཕྱིར། །འདོད་ན། ནམ་ཕྱེད་ཉི་མ་
ནུབ་པ་དང༌། རྐང་པ་གཉིས་ཀྱི་དོན་མ་གྲུབ་པར་ཐལ་ལོ། །གཉིས་པ་ནི། གླིང་བཞིའི་དུས་
བཞི་འཆོལ་བ་ཁོ་ན་ཡིན་ཏེ། ཤར་ལུས་འཕགས་པོར་སྟོན་ཉིན་མཚན་མཉམ་པ་འཛམ་བུ་
གླིང་དུ་དགུན་ལྷོ་སྒྲོད་མཐར་ཐུག་ནས་དགུན་ཉི་ལྡོག་པ། །ནུབ་བ་ལང་སྤྱོད་དུ་དཔྱིད་ཉིན་
མཚན་མཉམ་པ། །བྱང་སྒྲ་མི་སྙན་དུ་བྱང་སྒྲོད་མཐར་ཐུག་ནས་དབྱར་ཉི་ཟློག་པ་རྣམས་
དུས་མཉམ་པ་ཁོ་ན་ཡིན་པའི་ཕྱིར། །དུས་བཞི་འཆོལ་བའི་ལུགས་འདི་ལ། ནམ་ཕྱེད་ཉི་མ་
ནུབ་པ་དང་། རྐང་པ་གཉིས་ཤིན་ཏུ་འགྲིག་སྟེ། འཛམ་བུའི་གླིང་དུ་ལྷོ་སྒྲོད་མཐར་ཐུག་པའི་
ཉིན་གྱི་སྔ་དྲོ་ལ་ཡུལ་ཙམ་དྲུག་དང་། ཕྱི་དྲོ་ལ་ཡུད་ཙམ་དྲུག །བྱང་དུ་བྱང་སྒྲོད་མཐར་ཐུག་
པའི་སྔ་དྲོ་དང་ཕྱི་དྲོ་ལ་ཡུད་ཙམ་དགུ་རེ། ཤར་དུ་སྟོན་ཉིན་མཚན་མཉམ་པའི་ཉིན་གྱི་སྔ་དྲོ་ལ་
ཡུད་ཙམ་དགུ་དང་ཕྱི་དྲོ་ལ་ཡུད་ཙམ་དྲུག །ནུབ་ཏུ་དཔྱིད་ཉིན་མཚན་མཉམ་པའི་སྔ་དྲོ་ལ་
ཡུད་ཙམ་དྲུག་དང་ཕྱི་དྲོ་ལ་ཡུད་ཙམ་དགུ་ཡོད་པའི་ཕྱིར། དཔྱིད་ཀྱི་དུས་སུ་ཕྱི་དྲོ་རིང་།
སྟོན་གྱི་དུས་སུ་སྔ་དྲོ་རིང་བ་གང་ཞིག །དབྱར་དགུན་གྱི་སྔ་དྲོ་དང་ཕྱི་དྲོ་ལ་རིང་ཐུང་མེད་
པའི་ཕྱིར། །འོ་ན། ཉི་མ་ཕྱེད་ཅེས་པའི་ཐ་སྙད་མི་འཐད་པར་འགྱུར་སྙམ་ན། དེའི་སྐྱོན་མེད་
དེ། ཉི་མའི་དཀྱིལ་འཁོར་གླིང་གི་ཕྱེད་དྲང་ཐད་དུ་སླབ་པ་ན། དེའི་ཐ་སྙད་འཇོག་པའི་ཕྱིར།
ཞེས་ཟེར། དེ་ཡང་མི་འཐད་དེ་དཔྱིད་ཀྱི་དུས་སུ་ཕྱི་དྲོ་རིང་། སྟོན་གྱི་དུས་སུ་སྔ་དྲོ་རིང་།
དབྱར་དགུན་གྱི་སྔ་དྲོ་དང་ཕྱི་དྲོ་ལ་རིང་ཐུང་མེད་པར་འདོད་པ་རྟོག་བཏགས། མུན་པས་
~274~

མཛོད་ཉི་མའི་དཀྱིལ་འཁོར།
འགྲོ་བ་འབའ་ཞིག་ཡིན་གྱི་ཤེས་བྱེད་ཀྱི་ལུང་དང་རིག་པ་མེད་དེ། དེ་ལ་མངོན་སུམ་གྱིས་
གནོད་པ་འབབ་པའི་ཕྱིར་རོ། ། གསུམ་པ་ནི། ཆོས་འཁོར་ལོཙྪ་པ་ཤེས་རབ་རིན་ཆེན་ལ་
སོགས་པ་ན་རེ། དུས་བཞི་ཕྱེད་འཆོལ་ཕྱེད་མ་འཆོལ་བ་ཡིན་པས་དུས་བཞི་ལྕགས་
སྒྲོགས་མ་ཞེས་བྱ་བ་ཡིན་ཏེ། དེ་ལྟར་ལུང་དང་རིག་པ་གཉིས་ཀས་གྲུབ་པའི་ཕྱིར། །ལུང་
གི་གྲུབ་སྟེ། རྨ་བྱ་ཆེན་པོའི་མདོ་ལས། མཚོན་བྱའི་འཁོར་ལོ་བཞིན་དུ་འཁོར། ཞེས་
གསུངས་པའི་ཕྱིར།: རིགས་པས་གྲུབ་སྟེ། ཉི་མ་རིང་ཐུང་འགྲོ་བའི་ལམ་ཉེ་རིང་གི་དབང་
གིས་ཡིན་པའི་ཕྱིར་དང་། ལྷོ་བྱང་གཉིས་སུ་ལྷོ་སྒྲོད་མཐར་ཐུག་པ་ན། ཤར་ནུབ་གཉིས་
སུ་བྱང་སྒྲོད་མཐར་ཐུག་པ་དང་། ལྷོ་བྱང་གཉིས་སུ་སྟོན་ཉིན་མཚན་མཉམ་པ་ན་ཤར་ནུབ་
གཉིས་སུ་དཔྱིད་ཉིན་མཚན་མཉམ་པ་འབྱུང་བས་དུས་གཅིག་དུ་གླིང་བཞིར་ཉིན་མཚན་
མཉམ་པ་གཅིག་འབྱུང་བའི་ཕྱིར་དང་། ནམ་ཕྱེད་ཉི་མ་ནུབ་པ་དང་། རྐང་པ་གཉིས་འདི་ཁོ་
ནའི་དབང་དུ་མཛད་པའི་ཕྱིར། །ཞེས་གསུངས་པའི་ཕྱིར། མཁས་པ་ཡི་བཟང་རྩེ་བ་ཡང་།
ལུགས་འདི་ཁོ་ན་འཐད་དེ་ལུགས་སྔ་མ་རྣམས་ལ་བརྗོད་པའི་སྐྱོན་ལུགས་འདི་ལ་མི་
འཇུག་ཅིང༌། ནམ་ཕྱེད་ཉི་མ་ནུབ་པ་དང༌། ཞེས་སོགས་གཞུང་གོང་འོག་གི་དོན་ཡང་ཤིན་
ཏུ་འབྲེལ་བའི་ཕྱིར།།སྟོན་ཉིན་མཚན་མཉམ་པའི་ཕྱི་དེ་ཉིན་ནས་བགྲངས་པའི་ཟླ་བ་གསུམ་
དང་ཞག་གསུམ་ནས་དགུན་ཉི་བཟློག་པས་ཁྱབ། །དཔྱིད་ཉིན་མཚན་མཉམ་པའི་ཕྱི་དེ་ཉིན་
ནས་བགྲངས་པའི་ཟླ་བ་གསུམ་དང་ཞག་གསུམ་ནས་དབྱར་ཉི་བཟློག་པའི་ཁྱབ་པའི་
ཕྱིར། ། ཞེས་གསུངས་། དེ་ཡང་མི་འཐད་དེ། ཟླ་ཤོལ་འབྱུང་བ་མི་འཐད་པ་ལ་སོགས་པའི་
སྐྱོན་ཡོད་པའི་ཕྱིར། །འོན་ཀྱང་སྔ་མ་གཉིས་ལས་འདི་ལེགས་སོ། །
༈ གཉིས་པ་རང་ལུགས་ལེགས་པར་བཤད་པ་ནི། ནམ་ཕྱེད་ཉི་མ་ནུབ་པ་དང་།
ཞེས་སོགས་དུས་ཐམས་ཅད་དུ་འབྱུང་བས་མ་ཁྱབ་ཀྱི། དུས་ཁྱད་པར་པ་ཞིག་གི་ཚེ་ན་
ཡིན་ལ་དེ་འདྲའི་དུས་དེ་ཇི་ལྟ་པུ་ཞིག་གི་ཚེ་འབྱུང་སྙམ་ན། ལྷོར་ལྷོ་སྒྲོད་མཐར་ཐུག་བྱང་དུ་
.༤275~

མཛོད་ཉི་མའི་དཀྱིལ་འཁོར།
བྱང་སྒྲོད་མཐར་ཐུག །ཤར་དུ་དཔྱིད་ཉིན་མཚན་མཉམ་པ། ནུབ་ཏུ་སྟོན་ཉིན་མཚན་མཉམ་
པའི་དུས་གཅིག་ནི་སྲིད་ལ། །དེའི་ཚེ་ན་ཤར་ནུབ་གཉིས་ཀྱི་ཉིན་མཚན་ཕྱེད་རེ་ལ་ཡུད་
ཙམ་ཕྱེད་དང་བརྒྱད་རེ་ཡོད་དེ། དེའི་ཚེ་ན་དེ་གཉིས་ཀྱི་ཉིན་མཚན་རེ་ལ་ཡུད་ཙམ་བཅོ་ལྔ་
རེ་ཡོད་པར་མཉམ་པའི་ཕྱིར། །དེའི་ཚེ་ན་དེ་གཉིས་ཀྱི་སྟོན་དཔྱིད་གཉིས་ཀ་ཉིན་མཚན་
མཉམ་པའི་དུས་ཡིན་པའི་ཕྱིར། །ཡང་དེའི་ཚེ་ན་འཛམ་བུ་གླིང་གི་ཉིན་ཕྱེད་རེ་ལ་ཡུད་ཙམ་
དྲུག་རེ་དང་མཚན་ཕྱེད་རེ་ལ་ཡུད་ཙམ་དགུ་རེ་ཡོད་དེ། དེའི་ཚེ་ན་དེའི་ཉིན་མོ་ལ་ཡུད་
ཙམ་བཅུ་གཉིས་མཚན་མོ་ལ་ཡུད་ཙམ་བཅོ་བརྒྱད་ཡོད་པའི་ཕྱིར་ཏེ། དེའི་ཚེ་དེའི་དུས་
འཛམ་བུ་གླིང་གི་དགུན་ཉི་ཐུང་དུས་དང་། ལྷོ་སྒྲོད་ཀྱི་མཚན་མོ་རིང་མཐའ་ཡིན་པའི་
ཕྱིར། །དེའི་ཚེ་ན་བྱང་སྒྲ་མི་སྙན་གྱི་ཉིན་ཕྱེད་རེ་ལ་ཡུད་ཙམ་དགུ་རེ་དང༌། མཚན་ཕྱེད་རེ་
ལ་ཡུད་ཙམ་དྲུག་རེ་ཡོད་དེ། དེའི་ཚེ་དེའི་དུས་སྒྲ་མི་སྙན་གྱི་ཉིན་མོ་ལ་ཡུད་ཙམ་བཅོ་
བརྒྱད། མཚན་མོ་ལ་ཡུད་ཙམ་བཅུ་གཉིས་ཡོད་པའི་ཕྱིར་ཏེ། དེའི་ཚེ་སྒྲ་མི་སྙན་གྱི་དབྱར་
ཉི་རིང་དུས་དང༌། བྱང་སྒྲོད་མཐར་ཐུག་པའི་མཚན་མོའི་ཐུང་མཐའ་ཡིན་པའི་ཕྱིར་དེས་
དུས་དེ་ལྟ་བུའི་ཚེ་ཤར་ལུས་འཕགས་པོའི་ཉིན་ཕྱེད་དང་པོ་ནས་ཡུད་ཙམ་བྱེད་དང་གཉིས་ཀྱི་
དེའི་ཕྱི་དྲོའི་སྟེང་དུ་ཉི་མ་སླེབ་པ་ན། བྱང་དུ་ཉི་མ་ནུབ་པ་དང་། ལྷོར་ཉི་མ་འཆར་བ་དུས་
གཅིག་སྟེ། དེ་ལྟ་བུའི་ཚེ་བྱང་གི་ཉིན་ཕྱེད་དང༌། ལྷོའི་མཚན་ཕྱེད་ལ་ཡུད་ཙམ་དགུ་རེ་ཡོད་
པར་མཉམ་པར་བསྟན་ཟིན་པའི་ཕྱིར། །དེ་ལྟ་བུའི་ཚེ་ཤར་དུ་ཉི་མ་ཕྱེད་པ་དང༌། ནུཔ་ཏུ་
ནམ་ཕྱེད་པ་དུས་མི་མཉམ་སྟེ། དེ་གཉིས་ཀྱི་དུས་ལས་ཡུད་ཙམ་ཕྱེད་དང་གཉིས་ཀྱིས་
ཡོལ་བ་དེའི་ཕྱིར། །དེ་ན་ཤར་ལུས་འཕགས་པོའི་ཉི་ཕྱེད་དྲང་པོ་ལ་ཡུད་ཙམ་ཕྱེད་དང་
བརྒྱད་ཡོད་པ་དེ་ཉིད་ལས། ཡུད་ཙམ་ཕྱེད་དང་གཉིས་ཀྱིས་ཕྱི་དྲོར་སླེབ་པའི་དུས་དེ་ནས་
ཡུད་ཙམ་དྲུག་ལདས་ཏེ། ཡུད་ཙམ་ཕྱེད་བརྒྱད་ཀྲིག་པ་སོང་མ་ཐག་པའི་དེའི་དུས་སུ་བྱང་
དུ་ནམ་ཕྱེད་པ། ཤར་དུ་ཉི་མ་ནུབ་པ་དང་། ལྷོར་ཉི་མ་ཕྱེད་པ་དང་། ནུབ་ཏུ་ཉི་མ
~276~ཆ

མཛོད་ཉི་མའི་དཀྱིལ་འཁོར
སྟེ་ཤར་བ་དུས་གཅིག་པ་སྟེ། དུས་མཉམ་པ་ཁོ་ན་ཡིན་ཏེ། དེ་ལྟར་དུ་མངོན་སུམ་དང་
དངོས་སྟོབས་ཀྱི་རིགས་པས་གྲུབ་པའི་ཕྱིར། །ཡང་དེ་ལྟར་མཉམ་པའི་དུས་དེ་ནས་ཡུད་
ཙམ་དྲུག་སོང་བ་ནི། བྱང་དུ་ཉི་མ་ཤར་བ་དང་ལྷོར་ཉི་མ་ནུབ་པ་གཉིས་དུས་མཉམ་ལ།
ཤར་དང་ནུབ་ཏུ་ཉིན་མཚན་ཕྱེད་པ་ནི་མི་མཉམ་སྟེ་དེར་ཡུད་ཙམ་ཕྱེད་དང་གཉིས་མ་སླེབ་
པའི་ཕྱིར། །དེ་ནས་ཡུད་ཙམ་ཕྱེད་དང་གཉིས་སོང་ནས་ཤར་ནུབ་གཉིས་སུ་ཉིན་མཚན་
ཕྱེད་པར་མཉམ་ལ། དེ་ནས་ཡུད་ཙམ་དྲུག་སོང་བའི་དུས་དེའི་ཚེ་དེའི་དུས་སུ་ཡང་། ལྷོར་
ནམ་ཕྱེད་པ། ནུབ་ཏུ་ཉི་མ་ནུབ་ལ་བྱང་དུ་ཉི་མ་ཕྱེད་པ་དང༌། ཤར་དུ་ཉི་མ་འཆར་བ་སྟེ་ཤར་
བ་དུས་གཅིག་པ་སྟེ་མཉམ་པ་ཁོ་ན་ཡིན་ཏེ། སྔར་བཤད་པའི་རྒྱུ་མཚན་དེའི་ཕྱིར། །དེས་ན་
གླིང་བཞིར་ལོ་གཅིག་ལ། ནས་ཕྱེད་ཉི་མ་ནུབ་པ་དང་། ཉི་མ་ཕྱེད་དང་འཆར་དུས
གཅིག །ཞེས་པའི་ཚུལ་དངོས་ཐེངས་གཉིས་དང༌། སྐྲོད་པ་གཉིས་མཐར་ཐུག་པའི་དུས་
གཉིས། ཉིན་མཚན་མཉམ་པའི་དུས་གཉིས་ཏེ་བཞི་ཅིག་ཅར་འབྱུང་བ་ཡིན་ཏེ། དེ་ལྟར་རྗེ་
ཐམས་ཅད་མཁྱེན་པའི་མན་ངག་རྡོ་རྗེ་སློབ་དཔོན་གསང་བའི་བདག་པོ་འཁོར་ལོ་ཆེན་པོའི་
གསུང་ལས་བྱུང་བ་ལས་ཤེས་པའི་ཕྱིར་རོ། །དེ་ལ་ཁ་ཅིག འཛམ་བུ་གླིང་འདིར་སྒྲོད་པ་
གཉིས་མཐར་ཐུག་པའི་ཉི་མ་འཆར་བ་དུས་གཅིག་པར་ཐལ། ཤར་ལུས་འཕགས་པོའི་ཉིན་
མཚན་མཉམ་པའི་ཉིན་ཕྱེད་དྲང་པོ་ནས། གླིང་འདིར་ཉི་མ་འཆར་བའི་ཕྱིར་རྟགས་ཁས།
འདོད་ན། མངོན་སུམ་གྱིས་གནོད། ཁྱབ་པ་མེད་ན། ནམ་ཕྱེད་ཉི་མ་ནུབ་པ་དང་།ཉི་མ་ཕྱེད་
དང་འཆར་དུས་གཅིག་དང་། དུས་བཞི་འཆོལ་བ་དེ་ལ་ཁྱོད་ཉེ་བར་བྱེད་རིགས་པ་བུད་
ཟེར་ན། སྐྱོན་མེད་དེ། ཤར་དུ་ཉིན་མཚན་མཉམ་པ་ཉི་ཕྱེད་དྲང་པོ་དེའི་ཡུད་ཙམ་ཕྱེད་དང་
གཉིས་སོང་མ་ཐག །འཛམ་བུའི་གླིང་གི་ནམ་མཁའ་ལ་ཉི་མ་ཤར་བའི་ཕྱིར་རོ། །གཉིས་པ་
གཞུང་དོན་ནི། ཉི་མས་གླིང་ལ་བྱ་བ་བྱེད་ཚུལ་བཞག་ཏུ་ཡོད་དེ། དུས་ཁྱད་པར་བ་གཅིག་
གི་ཚེ་བྱང་དུ་ནམ་ཕྱེད་པ་ཤར་དུ་ཉི་མ་ནུབ་པ་ལྷོར་ཉི་མ་ཕྱེད་པ་ནུབ་ཏུ་ཉི་མ་འཆར་བ་
-277

མཛོད་ཉི་མའི་དཀྱིལ་འཁོར།
རྣམས་དུས་གཅིག་པའི་ཚུལ་གྱིས་གླིང་ལ་བྱ་་བ་བྱེད་པའི་ཕྱིར་རོ། །འོ་ན་ཉིན་མཚན་རི་
ཐུང་དུ་འགྱུར་པའི་ཚུལ་ཇི་ལྟ་བུ་ཞེ་ན། དེ་སྟོན་པ་ལ་དབྱར་གྱི་ཟླ་བ་བཉིས་པ་ཡི། རྐང་པ་
བཞིའི་སྐབས་སུ། སྤྱི་དོན་དང་གཞུང་དོན་ནོ། །དང་པོ་ལ་གསུམ།
༈ །དུས་ཀྱི་རྣམ་བཞག་སྤྱིར་བསྟན་པ། དེ་ལ་བརྟེན་ནས་འདུལ་བ་པའི་ལུགས་ཀྱི་
གཞི་གསུམ་གྱི་རྣམ་བཞག་བསྡུས་ཏེ་བསྟན་པ། གཞུང་འདིའི་སྐབས་དོན་དང་སྦྱར་ཏེ་
མངོན་པ་བའི་ལུགས་ཀྱི་དབྱར་དགུན་གྱི་ཉི་མའི་ལྡོག་དུས་བཤད་པའོ། | དང་པོ་ལ་བཞི།
དུས་ཀྱི་ཕྱི་མོ་ལོ་བཤད། དེ་ལ་བརྟེན་ནས་དུས་ཚིགས་རྣམས་བཤད། དེ་ལ་བརྟེན་ནས་ལོ་
དང་དུས་ཀྱི་མགོ་ག་ནས་འཛིན་བཤད། དེ་ལ་བརྟེན་ནས་ཞག་མི་ཐུབ་དང་ཟླ་ཤོལ་འདོར་
ཚུལ་རྒྱུ་མཚན་དང་བཅས་པའོ། །དང་པོ་ནི། ལོ་ལ་ཡུན་ཚད་ཀྱི་སྒོ་ནས་དབྱེ་བ། ཚེས་ཞག་
ལ་ལྟོས་པའི་ལོ་ཉིན་ཞག་ལ་ལྟོས་པའི་ལོ། ཁྱིམ་ཞག་ལ་ལྟོས་པའི་ལོ་དང་གསུམ་ཡོད་དེ།
ངོ་བོའི་སྒོ་ནས་དབྱེ་ན། དྲུག་ཅུ་བསྐོར་ཅེས་པ་ལོ་རྒན་དྲུག་ཅུ་ཡོད་དེ། དེ་སྐད་དུ་འང་
སེམས་འགྲེལ་བསྐོར་གསུམ་གྱི་ནང་ནས། རྒྱུད་ཀྱི་དབང་དུ་བྱས་ན་བདེ་མཆོག་བསྟོད་
འགྲེལ། འགྲེལ་པ་རྩོམ་པའི་དབང་དུ་བྱས་ན། ཕྱག་རྡོར་བསྟོད་འགྲེལ་ལས། རཔ་བྱུང་མེ་
མོ་ཡོས། རྣམ་བྱུང་ས་ཕོ་འབྲུག དཀར་པོ་ས་མོ་སྦྲུལ་དང་། རབ་མྱོས་ལྕགས་ཕོ་རྟ། སྐྱེས་
བདག་ལྕང་མོ་ལུག ཨཾ་གྲི་ར་ཆུ་ཕོ་སྤྲེའུ། དཔལ་གདོང་ཆུ་མོ་བྱ། དངོས་པོ་ཤིང་ཕོ་ཁྱི། ན་
ཚོད་ལྡན་ཤིང་མོ་ཕ། །འཛིན་བྱེད་མེ་ཕོ་བྱི་བ། དབང་ཕྱུག་མེ་མོ་གླང་། འབྲུ་མང་བ་ས་ཕོ་
སྟག མྱོས་ལྡན་ས་མོ་ཡོས། དཔའ་བོ་ལྕགས་པོ་འབྲུག ཁྱུ་མཆོག་ཅན་ལྕགས་མོ་སྦྲུལ། སྣ་
ཚོགས་ཆུ་ཕོ་རྟ།ཉི་མ་ཆུ་མོ་ལུག །ཉི་སྒྲོལ་ཤིང་ཕོ་སྤྲེའུ། ས་སྐྱོང་ཤིང་མོ་བྱ། མི་ཟད་ཐམས་
ཅད་མེ་ཕོ་ཁྱི། འདུལ་མེ་མོ་ཕག། ཀུན་འཛིན་ས་ཕོ་བྱི་བ་། འགལ་བ་ས་མོ་གླང་། རྣམ་
འགྱུར་ལྕགས་ཕོ་སྟག་བུང་པུ་ལྕགས་ཕོ་ཡོས་། དགའ་བོ་ཆུ་ཕོ་འབྲུག་རྣམ་རྒྱལ་ཉིད་ཆུ་
མོ་སྦྲུལ། རྒྱལ་བ་ཤིང་ཕོ་རྟ།མྱོས་བྱེད་ཤིང་མོ་ལུག།གདོང་ངན་དང་མེ་ཕོ་སྤྲེའུ། གསེར་
~278~

མཛོད་ཉི་མའི་དཀྱིལ་འཁོར།
འཕྱང་མེ་མོ་བྱ། རྣམ་འཕྱང་ས་ཕོ་ཁྱི། སྒྱུར་བྱེད་དང་ས་མོ་ཕག ཀུན་ལྡན་ལྕགས་པོ་བྱི་བ།
འཕར་དང་ལྕགས་མོ་གླང་། དགེ་བྱེད་དང་ཆུ་ཕོ་སྟག །མཛེས་བྱེད་ཆུ་མོ་ཡོས། ཁྲོ་མོ་ཤིང་
ཕོ་འབྲུག སྣ་ཚོགས་དབྱིག་ཤིང་མོ་སྦྲུལ། ཟིལ་ནོན་མེ་ཕོ་རྟ། སྤྲེའུ་མེ་མོ་ལུག ཕུར་བུ་དང་
ས་ཕོ་སྤྲེའུ། །ཞི་བ་ས་མོ་བྱ། མཐུན་མོང་ལྕགས་ཕོ་ཁྱི། འགལ་བྱེད་དང་ལྕགས་མོ་
ཕག །ཡོངས་འཛིན་ཆུ་ཕོ་བྱི་བ། བག་མེད་ཅན་ཆུ་མོ་གླང་། ཀུན་དགའ་ཤིང་ཕོ་སྟག །སྲིན་
བུ་ཤིང་མོ་ཡོས། མེ་དང་མེ་ཕོ་འབྲུག དམར་སེར་ཅན་མེ་མོ་སྦྲུལ། དུས་ཀྱི་ཕོ་ཉ་ས་ཕོ་རྟ།
དོན་གྲུབ་ས་མོ་ལུག །དྲག་ལྕགས་པོ་སྤྲེའུ།བློ་ངན་ལྕགས་མོ་བྱ། རྔ་ཆེན་ཆུ་ཕོ་ཁྱི། སྐྱུག་པ་
ཆུ་མོ་ཕག དམིག་དམར་ཤིང་ཕོ་བྱི་བ། ཁྲོ་བོ་ཤིང་མོ་གླང་། ཟད་པའོ་མེ་ཕོ་སྟག འདི་ལ་
འགྱུར་མི་འདྲ་བ་སྣ་ཚོགས་པ་གཅིག་སྣང་ཡང་། འདི་ནི་དུས་འཁོར་གྱི་རྣམ་བཞག་བཞིན་
བཀོད་པ་ཡིན་ནོ། །ཡང་ལོ་ལ། འཕགས་པ་འཇམ་དཔལ་གྱིས་གསུངས་པ་ལྟར་བཅུ་
གཉིས་བསྐོར་གྱི་སྒོ་ནས་དབྱེ་ན། བྱི་བ་གླང་སྟག་ཡོས་འབྲུག་སྦྲུལ། རྟ་ལུག་སྤྲེའུ་བྱ་ཁྱི་
ཕག །ཞེས་གསུངས་པ་ལྟར་གྱི་བཅུ་གཉིས་ཡོད་ཅིང་། ལོ་དངོས་ནི་བཞག་ཏུ་ཡོད་དེ། ལོ་
སྔ་མའི་དབྱར་ཉི་ལོག་ནས་ཕྱི་མའི་དབྱར་ཉི་ལོག་གི་བར་དང་། ལོ་སྔ་མའི་དགུན་ཉི་ལོག་
ནས་ཕྱི་མའི་དགུན་ཉི་ལོག་གི་བར་དེ་ལོ་དངོས་ཡིན་པའི་ཕྱིར་རོ། །འདི་དང་དུས་བཞི་
རྫོགས་པ་ལ་ལོར་བཞག་པ་རྣམ་གྲངས་ཡིན་ཞིང་། དེའི་ཡུན་ཚད་ལ་ཚེས་ཞག་སུམ་བརྒྱ་
དང་དོན་གཅིག་ཉིན་ཞག་སུམ་བརྒྱ་དང་རེ་ལྔ་ཁྱིམ་ཞག་སུམ་བརྒྱ་དང་དྲུག་ཅུ་ཡོད་པ་
ཡིན་ནོ། ༈ །གཉིས་པ་ལ་དངོས་དང་དུས་བཞི་བྱེ་བྲག་ཏུ་བཤད་པའོ། །དང་པོ་ལ་གསུམ་དུ་
ཕྱེ་བ། བཞིར་དབྱེ་བ། ལྔར་ཕྱེ་བ། དྲུག་ཏུ་ཕྱེ་བའོ། །དང་པོ་ལ། དགུན་གྱི་དུས། དཔྱིད་ཀྱི་
དུས། དབྱར་གྱི་དུས་ཏེ་གསུམ་རེ་རེ་ལ་ཟླ་བ་བཞི་བཞི་ཡོད་དེ། དེ་ལྟར་དུ་གདགས་པའི་
གཞུང་མངོན་པ་མཛོད་དུ་བཀོད་པ། དབྱར་གྱི་ཟླ་བ་གཉིས་པ་ཡི། རྐང་པ་བཞི་དང་འདུལ་
བའི་འབྲལ་སྤང་གི་ཐད་དུ་གཟུགས་ཀྱི་དུས་ཚིགས་ལ་གསུམ་དུ་ཕྱེ་བ་ལ་དགོས་པ་ཡོད་
~279~

མཛོད་ཉི་མའི་དཀྱིལ་འཁོར།
དེ། དམན་པ་ཕྱག་དར་ཁྲོད་ཀྱི་གོས་ཀྱི་ཚད་རྟོགས་པར་བྱ་བའི་ཆེད་དུ་ཡིན་པའི་ཕྱིར་
རོ། །གཉིས་པ་ནི། དགུན། དཔྱིད། དབྱར། སྟོན་གྱི་དུས་ཏེ་བཞི། དེ་རེ་ལ་ཟླ་བ་གསུམ་དུ་
ཡོད་དེ། དེ་ལྟར་དུ་འདུལ་བའི་དབྱར་གནས་ཀྱི་གཞི་དང་། སྲ་བརྐྱང་གི་གཞི་ལས་
གསུངས་། དུས་ཚིག་ལ་བཞིར་ཕྱེ་བ་ལ་དགོས་པ་ཡོད་དེ། འཇིག་རྟེན་གྱི་ཐ་སྙད་དང་
མཐུན་པར་བྱ་བའི་ཆེད་ཡིན་པའི་ཕྱིར་རོ། །གསུམ་པ་ནི། དགུན་གྱི་དུས། དཔྱིད་ཀྱི་དུས།
དབྱར་གྱི་དུས། དབྱར་ཐུང་ངུའི་དུས། དབྱར་རིང་པོའི་དུས་ཏེ་ལྔ། དེའི་དང་པོ་གཉིས་ལ་
ཟླ་བ་བཞི་བཞི་སྟེ། དབྱར་གྱི་དུས་ལ་ཟླ་བ་གཅིག །དབྱར་ཐུང་ངུའི་དུས་ལ་ཉིན་ཞག་
གཅིག །དབྱར་རིང་པོའི་དུས་ལ་ཟླ་བ་གསུམ་དུ། དབྱར་ཐུང་ངུའི་ཉིན་ཞག་དེས་མ་ཆོག་
པའི་ཡོད་པའི་ཕྱིར་ཏེ། དེ་ལྟར་མདོ་རྩ་བའི་རབ་བྱུང་གི་གཞིའི་ཐད་དུ་གསུངས་པའི་
ཕྱིར། །དུས་ཚིགས་ལ་ལྔར་ཕྱེ་བ་ལ་དགོས་པ་ཡོད་དེ། དབྱར་ཐུང་ངུའི་དུས་དེ་རྟོགས་
པར་བྱ་བའི་ཆེད་ཡིན་པའི་ཕྱིར། །དེ་རྟོགས་པ་ཆོས་ཅན། དགོས་པ་ཡོད་དེ། དབྱར་ཕྱི་མ་
ཁས་ལེན་གྱི་དུས་ཏེ་རྟོགས་པར་བྱ་བའི་ཆེད་ཡིན་པའི་ཕྱིར། དབྱར་ཐུང་ངུ་དེ་ལ་ཤི་བ་དང་
འདྲ་བ་ཞེས་བརྗོད་པའི་རྒྱུ་མཚན་ཡོད་དེ། །ཤི་ཟིན་པ་ལ་སླར་སྲོག་འཚོར་མེད་པ་བཞིན་དུ་
དབྱར་སྔ་མ་ཁས་མ་བླངས་ཀྱི་སྟེང་དུ་དབྱར་ཐུང་ངུའི་ཉིན་ཞག་དེ་ལ་དབྱར་ཁས་ལེན་མ་
བྱས། ། དབྱར་ཁས་ལེན་པ་ཏན་མེད་དུ་འགྱུར་བའི་ཕྱིར། བཞི་པ་ནི། དགུན་གྱི་དུས།
དགུན་སྨད་ཀྱི་དུས། དཔྱིད་ཀྱི་དུས། སོས་ཀའི་དུས། དབྱར་གྱི་དུས། སྟོན་གྱི་དུས་ཏེ་
དྲུག །དེ་རེ་རེ་ལ་ཟླ་བགཉིས་གཉིས་སུ་ཡོད་དེ། དེ་ལྟར་དུ་མདོ་རྩ་བའི་གསོ་སྦྱོང་གི་
གཞིའི་ཐད་དུ་གསུངས་པའི་ཕྱིར། དུས་ཚིགས་ལ་དྲུག་དུ་ཕྱེ་བ་ལ་དགོས་པ་ཡོད་དེ། གསོ་
སྦྱོང་བཅུ་བཞི་པ་བྱ་བའི་དུས་དེ་རྟོགས་པར་བྱ་བའི་ཆེད་ཡིན་པའི་ཕྱིར། འདིའི་རྒྱུ་མཚན་
འོག་ཏུ་འཆད་དོ། །གཉིས་པ་ལ་ཉི་མའི་བསྒྲོད་པའི་དབང་གིས་ལོ་གཅིག་ལ་དུས་བཞི་
འབྱུང་ཚུལ། ཟླ་བའི་བསྒྲོད་པའི་དབང་གིས་དུས་བཞི་ལ་ཟླ་བ་བཅུ་གཉིས་འབྱུང་ཚུལ། ལོ་
·280~

མཛོད་ཉི་མའི་དཀྱིལ་འཁོར
དང་དུས་ཀྱི་མགོ་འཛིན་ཚུལ་དངོས་བཤད་པ་དང་གསུམ། དང་པོ་ནི། ལོ་གཅིག་ལ་དུས་
བཞི་འབྱུང་བ་ནི་ཉི་མ་ལྷོ་བྱང་དུ་བསྒྲོད་པའི་དབང་གིས་ཡིན་ཏེ། ཉི་མ་ལྷོར་བསྒྲོད་པའི་ཟླ་
བ་དྲུག་ལ་དབྱར་དང་སྟོན་གཉིས་འཇོག་ཉི་མ་བྱང་བསྒྲོད་ཀྱི་ཟླ་བ་དྲུག་ལ་དགུན་དང་
དཔྱིད་གཉིས་འཇོག་པའི་ཕྱིར་ཏེ། མཛོད་འགྲེལ་ལས། ཉི་མའི་བསྒྲོད་ཀྱི་བྱེ་བྲག་ལས་འདི་
ན་ཉིན་མོ་དང་མཚན་མོའི་རིང་ཐུང་དུ་འགྱུར་རོ། ། ཞེས་གསུངས་པའི་ཕྱིར། གཉིས་པ་ནི།
སྤྱིར་དོན་ལ་གནས་པའི་ཟླ་བ་གཅིག་ལ་ཉིན་ཞག་སུམ་ཅུ་ཚང་དགོས་པས། ཟླ་བའི་དཀྱིལ་
འཁོར་འཕེལ་འགྲིབ་ཀྱི་ཆ་སུམ་ཅུ་རྫོགས་པ་ལ་ཟླ་བ་གཅིག་དུ་བཞག་པ་ནི། ཟླ་བ་བཏགས་
པ་བ་ཡིན་ཏེ། ཚེས་ཞག་གིས་བཞག་པའི་ཟླ་བ་ཡིན་པའི་ཕྱིར། དེས་ན་ལོ་གཅིག་ལ་ཉིན་
ཞག་སུམ་ཅུ་ཚང་བ་རེ་རེ་ལ་ཟླ་བ་རེ་རེ་བཞག་པའི་ཟླ་བ་མཚན་ཉིད་པ་དྲུག །ཉིན་ཞག་
ཉེར་དགུ་རེ་ལ་ཚེས་ཟླ་རེ་རེར་བཞག་པའི་ཟླ་བ་བཏགས་པ་བ་དྲུག་སྟེ་བཅུ་གཉིས་ཡོད་དེ།
ཞག་མི་ཐུབ་དང་བཅས་པ་ཡི། ཟླ་བ་བཅུ་གཉིས་ལ་ལོ་གཅིག །ཅེས་གསུངས། ཟླ་བ་ལ་
བཅུ་གཉིས་ཡོད་དེ། མགོ་དང་རྒྱལ་དང་ཆུ་ཟླ་གསུམ། དགུན་ཟླ་ར་འབྲིང་ཐ་མ་ཡིན། དབོ་
དང་ནག་པ་ས་ག་གསུམ། དཔྱིད་ཟླ་ར་འབྲིང་ཐ་མ་ཡིན། སྣོན་དང་ཆུ་སྟོད་གྲོ་ཞུན་གསུམ།
དབྱར་ཟླ་ར་འབྲིང་ཐ་མ་ཡིན། ཁྲུམས་དང་ཐ་སྐར་སྨིན་དྲུག་གསུམ། སྟོན་ཟླ་ར་འབྲིང་ཐ་མ་
ཡིན། ཞེས་བཤད་པ་ལྟར་བཅུ་གཉིས་སུ་ཡོད་པའི་ཕྱིར། །དེ་ངེས་པའི་ཡན་ལག་དུ་རྒྱུ་སྐར་
ཉི་ཤུ་རྩ་བརྒྱད་བརྗོད་ན། སྨིན་དྲུག ། སྣར་མ་བི་རྫི།མགོསྨལ་པོ།ལག །ནམ་སོ་རྒྱལ་སྟོད།རྒྱལ་
རྒྱལ་སྨད།སྐབ། ཝ། མཆུ་རྟ་ཆེན། བྲེ་རྟ་ཆུང་།དབོ་ཁྲ། མེ་བཞི་བྱ་མ། ནག་པ་བྱ་ཕྲུག ས་རི་ནམ་ཐོང་གོང་།
ས་ག་ནམ་མཐོང་འོག ལྷ་འཚམ་ལག་སོར། སྣོན་དེའུ། སྣུབས་སོག་པ། ཆུ་སྟོད་བྲེ། ཆུ་སྨད་ཕུལ་བྲེ བྱིས་
ཞུན་བྱ་མ་ཆུ། གྲོ་ཞུན་བྱ་སྤོ། མོན་གྲུ་ཕྱ་གཞུགམོན་བྲེ་སྒྲོག ཁྲུམས་སྟོད་ཁྲུམས་སྨད། ནམ་འགྲུ་ཤེས་
པ། ཐ་ཀར་དབྱུག་པ། བྲ་ཉེ་སྒྱིད་བུ་རྣམས་སོ།ཡོད་དེ། །མར་ངོ་དང་ཡར་ངོ་གཉིས་ཡོད་པའི་ཕྱིར།
དཀར་ཕྱོགས་ཀྱི་ཚེས་གཅིག་ནས་བཟུངས་ཏེ། གནམ་སྟོང་བར་ཟླ་བར་བྱེད་པ་ནི་ཡར་
281༄

མཛོད་ཉི་མའི་དཀྱིལ་འཁོར།
ངོ། །སྔོན་འགྲོ་སྟེ། རིལ་ཚེས་ཞེས་བྱ་བ་ཡིན། ནག་ཕྱོགས་ཚེས་གཅིག་ནས་ཉའི་བར་ལ་
ཟླ་བར་བྱེད་པ་ནི། མར་ངོ་སྔོན་འགྲོ་སྟེ་ཕྱེད་ཚེས་བྱ་བ་ཡིན། སངས་རྒྱས་པ་རྣམས་མར་ངོ་
སྔོན་འགྲོ་གཙོ་ཆེ་བར་བྱེད་པའི་རྒྱུ་མཚན་ཡོད་དེ། སངས་རྒྱས་ཀྱི་བསྟན་པ་ལ་ཞུགས་པ་
ན། དང་པོར་འགྲིབ་པ་ལྟ་བུར་སྣང་ཡང་མཐར་ཉེས་པ་འགྲིབ་ནས་ཡོན་ཏན་ཇེ་རྒྱས་ལ་འགྲོ་
བའི་ཕྱིར། འཇིག་རྟེན་པ་དང་ཕྱི་རོལ་པས་ཡང་ངོ་སྔོན་འགྲོ་གཙོ་ཆེ་བར་བྱས་པའི་རྟེན་
འབྲེལ་གྱིས་དང་པོར་འཕེལ་ཞིང་རྒྱས་པ་ལྟ་བུར་སྣང་ཡང་ཕྱིས་རྒུད་པ་འབའ་ཞིག་ཏུ་
འགྱུར་ཏེ། འཁོར་བའི་ཕུན་ཚོགས་ལ་སྙིང་པོ་མེད་པའི་ཕྱིར། གསུང་རབ་ལས་ཡང་ངོ་སྔོན་
འགྲོ་མ་བཤད་པ་ཡང་མིན་ཏེ། ཟླ་བ་རབ་འབྲིང་ཐ་གསུམ་དུ་བྱེད་པ་འདི་ཡར་ངོ་སྔོན་འགྲོའི་
དབང་དུ་བྱས་པའི་ཕྱིར་ཏེ། གཞི་གསུམ་ཆོ་ག་ལས། སྐར་མའི་དབང་གིས་མར་ངོ་སྔོན་
འགྲོ། ར་བ་ཐ་ཆུང་གི་དབང་གིས་ཡར་ངོ་སྔོན་འགྲོ། ཞེས་གསུངས་པ་ཡིན་ནོ། །ཟླ་བའི་ངོ་
ལ་ཕྱེ་བའི་ཚེས་གྲངས་ལ་བཅོ་ལྔ་ཡོད་དེ། མར་ངོའི་གཅིག་ནས་བཅོ་ལྔའི་བར་ཡར་ངོའི་ལ་
ཡང་བཅོ་ལྔའི་བར་དུ་ཡོད་པའི་ཕྱིར། ཚེས་གྲངས་ལ་ཕྱེ་བའི་ཉིན་མཚན་གྱི་ཆ་ལ་ཉེར་
གཉིས་སུ་ཡོད་དེ། སྔ་དྲོ་གུང་ཕྱི་དྲོ། མཚན་མོའི་ཐུན་དང་པོ། དང་པོའི་ཕྱེད། དགུང་ཐུན།
དགུང་ཐུན་གྱི་ཕྱེད། ཐུན་ཐ་མ། ཐུན་ཐ་མའི་བྱེད། སྐྱ་རེངས་མ་ཤར་བ། སྐྱ་རེངས་ཤར་བ།
ཉི་མ་མ་ཤར་བ། ཉི་མ་ཤར་པ། ཉི་མའི་བརྒྱད་ཆ་ཤར་བ། བཞི་ཆར་ཤར་བ། གུང་ཚིགས་
མ་ཡོལ་བ། ཉི་མའི་བཞི་ཆ་ལུས་པ། ཉི་མའི་བརྒྱད་ཆ་ལུས་པ། ཉི་མ་མ་ནུབ་པ་ཉི་མ་ནུབ་
བ་རྒྱུ་སྐར་མ་ཤར་བ། རྒྱུ་སྐར་ཤར་པ་རྣམས་ཨུ་ཡོད་པའི་ཕྱིར། དེ་ཡང་རྒྱུ་སྐར་ཤར་བ་
མཚན་མོའི་མགོ །སྐྱ་རེངས་ཤར་བ་མཚན་མོའི་མཇུག །ཐུན་དང་པོ་སོགས་དྲུག་མཚན་
མོའི་ངོ་བོ་ཡིན་པས། —བརྒྱད་མཚན་མོའི་ཆ་ལ་བཞག་གོ །སྐྱ་རེངས་ཤར་བ་ཉི་མོའི་
མགོ།རྒྱུ་སྐར་མ་ཤར་བ་ཉིན་མོའི་མཇུག །ལྷག་མ་བཅུ་གཉིས་ཉིན་མོའི་ངོ་བོ་ཡིན་པས་
བཅུ་བཞི་ཉིན་མོའི་ཆ་ལ་བཞག་པ་ཡིན་ནོ། །ཉི་མ་ཤར་ནུབ་ཅེས་པ་ཉི་མའི་དཀྱིལ་འཁོར་
~282~

མཛོད་ཉི་མའི་དཀྱིལ་འཁོར།
ལ་བརྗོད། བརྒྱད་ཆ་དང་བཞི་ཆའི་ཐ་སྙད་ནི་ཉི་མ་ཤར་ནས་ནུབ་ཀྱིས་བར་གྱི་ནམ་མཔའི་
ཆ་ལ་བརྗོད་པ་ཡིན་ཏེ། རྣམ་བཤད་འགྲེལ་པར་གསུངས་པའི་ཕྱིར། ཉིན་མཚན་གྱི་ཆ་ལ་
གཞག་པའི་གྲིབ་ཚོད་ནི། ཐུར་མ་སོར་བཞི་དང་ཚད་མཉམ་པའི་གྲིབ་མ་ལ་སྐྱེས་བུ་གཅིག་
ཞེས་དང་། གྲིབ་མ་སོར་གཅིག་གི་ཆ་ལ་རྐང་པ་ཞེས་འཇོག་སྟེ། རྒྱུ་མཚན་མིང་མ་གྲགས་
པ་གཞན་གྱི་ཐ་སྙད་བསྟན་པར་བྱ་བའི་ཆེད་ཡིན་པའི་ཕྱིར། །དགོས་པ་རྐུ་ཐབས་སུ་གནས་
པ་གཞན་གྱིས་ཐ་སྙད་དེ་མི་ཤེས་པར་བྱ་བའི་ཕྱིར་དུ་ཡིན་ཞིང་། སྔ་དྲོ་གྲིཔ་མ་རིང་བ་ལྟར་
བསླབ་པ་རྒན། ཕྱི་དྲོ་ནི་དེ་ལས་ལྡོག་པ་ཡིན་ནོ། ༈ །གསུམ་པ་ལ་གཉིས། གཞན་ལུགས་
དགག་པ་དང་། རང་ལུགས་བཞག་པའོ། །དང་པོ་ནི། ཁ་ཅིག་ན་རེ། ཧོར་ཟླ་བརྒྱད་པའི་
ཚེས་བཅུ་དྲུག་ནས། ལོ་དང་དུས་ཀྱིས་མགོ་འཛིན་ཏེ། ཧོར་ཟླ་བརྒྱད་པ་ཁྲུམས་ཀྱི་ཟླ་བ་དེ་
སྟོན་ཐར་བྱེད། སྟོན་ཐ་ལ་ལོ་དང་དུས་ཀྱི་མགོ་འབྱུང་བའི་ཕྱིར། རྟགས་དང་པོ་གྲུབ་སྟེ།
སྟོན་པ་བྱོན་ནས་མཁས་མཆོག་དབྱིག་གཉེན་གྱི་བར་ལ་ཞག་ཉི་ཤུ་ཙམ་དང་དེ་ནས་
ཀུན་མཁྱེན་བུའི་བར་ལ་ཞག་སུམ་ཅུ་ཙམ་གྱིས་ཉི་མ་ལྡོག་པར་སྔ་བར་སོང་བའི་ཕྱིར་
ཞེས་ཟེར། ཁ་ཅིག་ན་རེ། ཧོར་ཟླ་དགུ་པའི་ཚེས་དྲུག་ནས་ལོ་དང་དུས་ཀྱི་མགོ་ངོས་འཛིན་
ཏེ། མདོ་སྡེ་ཉི་མའི་སྙིང་པོ་ལས། སྨིན་དྲུག་ཟླ་བ་ལ་སྟོན་ཐར་བྱེད་པ་དེ་དྲང་སྲོང་རྔ་བོང་གི་
ལུགས་དང་བསྟུན་པ་ཡིན། དེའི་དུས་ལས་ཉི་མ་ལྡོག་པ་ཟླ་གཅིག་གི་སྔ་བར་སོང་བའི་
ཕྱིར། །ཞེས་གསུངས། གཉིས་ཀ་མི་འཐད་དེ། ཧོར་ཟླ་བརྒྱད་པའི་ཚེས་བཅུ་དྲུག་ནས་བཅུ་
པའི་ཚེས་བཅོ་ལྔའི་བར་དེ་དགུན་གྱི་དུས་ཡིན་པར་ཐལ། །དམ་བཅའ་དང་པོ་དེ་རིགས་
པའི་ཕྱིར། །འདོད་ན་དེའི་བར་དེ་གྲང་པའི་དུས་ཡིན་པར་ཐལ། །འདོད་པའི་ཕྱིར། ཁྱབ་སྟེ།
མཛོད་ཀྱི་འགྲེལ་བཤད་རྒྱལ་སྲས་མ་ལས། དགུན་སྟོད་ཀྱི་ཟླ་བ་གཉིས་དང་དགུན་སྨད་ཀྱི་
ཟླ་བ་གཉིས་ནི། དགུན་གྱི་དུས་སུ་དུས་གཅིག་ཏུ་བཞག་སྟེ། གྲང་བར་འདྲ་བའི་ཕྱིར་
རོ། །ཞེས་གསུངས་པའི་ཕྱིར། འདོད་མི་རིགས་ཏེ། དེ་སྟོན་ཚད་པ་ཚ་བའི་དུས་ཡིན་པར་
M~283~

མཛོད་ཉི་མའི་དཀྱིལ་འཁོར།
མངོན་སུམ་གྱིས་གྲུབ་པའི་ཕྱིར། གཞན་ཡང་། ཧོར་ཟླ་བཅུ་གཉིས་པའི་ཚེས་བཅུ་དྲུག་
ནས། ཧོར་ཟླ་གཉིས་པའི་ཚེས་བཅོ་ལྔའི་བར་དེ་དཔྱིད་ཀྱི་དུས་ཡིན་པར་ཐལ། དམ་བཅའ་
དང་པོ་དེ་རིགས་པའི་ཕྱིར། །འདོད་ན། དེ་ཚད་པ་ཚ་བའི་དུས་ཡིན་པར་ཐལ། །འདོད་པའི་
ཕྱིར། ཁྱབ་སྟེ། དེ་ཉིད་ལས་དཔྱིད་ཀྱི་ཟླ་བ་གཉིས་དང་སོ་ཀ་ཟླ་བ་གཉིས་ནི་དཔྱིད་ཀྱི་དུས་
གཅིག་ཏུ་བཞག་སྟེ། ཚ་བར་འདྲ་བའི་ཕྱིར་རོ། །ཞེས་གསུངས་པའི་ཕྱིར། འདོད་མི་ནུས་ཏེ།
དེ་གྲང་བའི་དུས་རང་ཡིན་པར་མངོན་སུམ་གྱིས་གྲུབ་པའི་ཕྱིར་དང་། ལུང་རྣམས་འབྱེད་
ལས་ཀྱང་། དགུན་གྱི་དགུང་ནི་རང་གི་དགུན་སྨད་ཀྱི་དུས་ཀྱི་ཚེ་ན་ནི་ཚེས་བརྒྱད་ཀྱི་བར་
ལ་འོད་མ་འགས་པའི་གསེར་མ་ལྡང༌། ཞེས་དང་། ཕྲན་ཚེགས་འགྲེལ་བར།གྲང་པའི་དུས་
ཞེས་བྱ་བ་ནི་དགུན་ཟླ་ཐ་ཆུང་དང་དཔྱིད་ཟླ་ར་བའོ། །ཞེས་གསུངས་པས་གནོད་པའི་ཕྱིར།
ལུགས་གཉིས་པའང་མི་འཐད་དེ། །ཧོར་ཟླ་དགུ་པའི་ཚེས་བཅུ་དྲུག་ནས་བཅུ་གཅིག་པའི་
ཚེས་བཅོ་ལྔའི་བར་དགུན་གྲངས་པའི་དུས་ཡིན་པ་དང་། ཧོར་ཟླ་དང་པོའི་ཚེས་བཅུ་དྲུག་
ནས་ཧོར་ཟླ་གསུམ་པའི་ཆོས་བཅོ་ལྔའི་བར་དཔྱིད་ཚད་པ་ཚ་བའི་དུས་ཡིན་པར་ཐལ་
ལོ། །འདོད་མི་ནུས་ཏེ། མངོན་སུམ་གྱིས་གནོད་ཅིང་། འགྲེལ་པ་རྒྱལ་སྲས་མའི་འགྱུར་
རྣམ་བཤད་དང་རིན་ཆེན་འཕྲེང་བ ་ལས་གསུང་རབ་ལས་ནི་དུས་གསུམ་ཁོ་ན་
ཡིན་གྱི།འཇིག་རྟེན་པའི་ལྟར་དྲུག་ནི་མིན་ཏེ། དགུན་སྟོད་ནི་གྲང་པར་འདྲ་བའི་ཕྱིར་དགུན་
དུ་བཤད་དོ། །སོས་ཀ་ནི་ཚ་བར་འདྲ་བའི་ཕྱིར། དཔྱིད་དུ་བཤད་དོ། །སྟོན་སྨད་ནི་ཆར་
བབས་པར་འདྲ་བའི་ཕྱིར་དབྱར་དུ་བཤད་དོ། །དེ་ལྟར་ན་དགུན་དང་དཔྱིད་དང་དབྱར་དག་
ཡིན་ནོ། །ཞེས་གསུངས་པས་གནོད་པ་འབབ་པའི་ཕྱིར། ཁོ་ན་རེ། ཧོར་ཟླ་དགུ་པའི་བཅུ་
དྲུག་ནས་ལོ་མགོ་འཛིན་པ་འཐད་དེ། རྟེན་འབྲེལ་མདོ་འགྲེལ་ལས།། ཉ་ཚེ་དབྱུག་པ་གང་
ཡིན་པ། སྟོན་ཟླ་ཐ་ཆུང་དེ་ཡིན་ཏེ། མར་ངོ་ནས་ནི་ལོ་མགོ་འཛིན། ཞེས་གསུངས་པའི་
ཕྱིར། ཟེར་ན་ཁས་བླངས་ནང་འགལ་ཏེ། འོ་ན་སྟོན་ཟླ་ཐ་ཆུང་གི་མར་ངོའི་ཚེས་བཅུ་དྲུག་
~284~

མཛོད་ཉི་མའི་དཀྱིལ་འཁོར
ནས་ལོ་མགོ་འཛིན་པར་ཐལ། ལུང་དེའི་དོན་གྲུབ་པའི་ཕྱིར། རྟགས་ཁས། འདོད་ན་སོང༌།
དེ་ནས་དགུན་ཟླ་ར་བའི་མགོ་འཛིན་རིགས་པར་ཐལ། འདོད་པ་གང་ཞིག རྒྱལ་སྲས་མ་
ལས། སངས་རྒྱས་པ་རྣམས་ཀྱི་དུས་ཀྱི་དང་པོ་ནི་དགུན་ནོ། །ཞེས་སོགས་བཤད་པའི་
ཕྱིར། འདོད་ན་སོང༌། ཧོར་ཟླ་དགུ་པའི་ཚེས་བཅུ་དྲུག་ཤར་བ་དང་མཉམ་དུ་སྟོན་གྱི་དུས་
རྫོགས་པར་ཐལ། སྟོན་ཐའི་ཚེས་བཅུ་དྲུག་ནས་ལོ་དང་དགུན་གཉིས་ཀ་ཤར་བ་གང་
ཞིག །སྟོན་ཟླ་དེ་ཧོར་ཟླ་དགུ་པ་ལ་འཇོག་པའི་ཕྱིར། །རྟགས་རྣམས་དངོས། འདོད་ན། འོ་ན།
ཧོར་ཟླ་བརྒྱད་པའི་ཚེས་བཅུ་དྲུག་ནས་དགུ་པའི་བཅོ་ལྔའི་བར་དེ་སྟོན་ཟླ་ཐ་ཆུང་དབྱུག་
པའི་ཟླ་བ་ཡིན་པར་ཐལ། འདོད་པ་གང་ཞིག །དབྱུག་པའི་ཟླ་བ་དེ་སྟོན་ཐ་ཡིན་པའི་ཕྱིར།
རྟགས་གཉིས་ཀ་དངོས། འདོད་ན།-འོ་ན་ཧོར་ཟླ་བརྒྱད་པ་ལ་ལོ་དང་དུས་ཀྱི་མགོ་འཛིན་
རིགས་པར་ཐལ། འདོད་པའི་ཕྱིར། རྟགས་གསལ་དངོས། གཞན་ཡང་ཧོར་ཟླ་ལྔ་པའི་ཚེས་
དྲུག་ལ་དབྱར་སྔ་མ་ཁས་ལེན་རིགས་པར་ཐལ། །ཧོར་ཟླ་དགུ་བའི་ཚེས་བཅུ་དྲུག་ལ་ལོ་
དང་དུས་ཀྱི་མགོ་འཛིན་རིགས་པའི་ཕྱིར། །འདོད་ན་ཧོར་ཟླ་བཞི་པའི་ཚེས་བབཅུ་དྲུག་ནས་
དབྱར་གྱི་གོས་རས་ཆེན་ཚོལ་རིགས་པ་དང༌། ཧོར་ཟླ་བརྒྱད་པའི་ཚེས་བཅོ་ལྔ་ལ་དབྱར་
སྔ་མའི་དགག་དབྱེ་མཚན་ཉིད་པ་བྱེད་རིགས་པར་ཐལ། །འདོད་པའི་ཕྱིར། དང་པོ་འདོད་
མི་རིགས་ཏེ། དེ་ལྟར་ན་རས་ཆེན་ཚོལ་སྔས་པའི་ྋལྟུང་བྱེད་འབྱུང་བར་གསུངས་པས་
གནོད་པའི་ཕྱིར་ཏེ། ཇི་ལྟར་ན་དབྱར་གྱི་རས་ཆེན་ཟླ་བ་ཕྱེད་དང་དྲུག་གི་བར་དུ་བཅང་
བར་གནང་པར་ཐལ། །དེ་ཧོར་ཟླ་བཞི་པའི་ཚེས་བཅུ་དྲུག་ནས། དགུ་པའི་གནས་སྟོང་གི་
བར་དུ་བཅས་བར་གནང་པའི་ཕྱིར་རོ། །འདོད་ན་སངས་རྒྱས་ལས་ཁྱོད་མཁས་པར་འདུག་
པས་བསླབ་པ་གསར་དུ་ཆོས་ཅིག །རྟགས་སོང་སྟེ དབྱར་ཁས་ལེན་གྱི་སྔར་ཟླ་བ་གཅིག་
དང་། དུས་ཀྱི་དགག་དབྱེ་གྲུབ་ནས་ཟླ་བ་ཕྱེད་གཉིས་ཀྱི་བར་དུ་ཆར་ལས་སྐྱབས་པའི་ཕྱིར་
དུ་རས་ཆེན་བཅང་པར་གནང་བ་གང་ཞིག །མ་གྲུབ་པ་དེའི་ཕྱིར། ལན་ཅི་ཡོད། རྩ་བའི་
~285~
1

མཛོད་ཉི་མའི་དཀྱིལ་འཁོ་པ།
གཉིས་པ་དེ་འདོད་མི་རིགས་ཏེ། ཧོར་ཟླ་བརྒྱད་པའི་ཚེས་བཅོ་ལྔ་དེ་ལྷ་ལས་བབས་པའི་
དུས་ཆེན་དུ་བྱེད་རིགས་པར་ཐལ། འདོད་པ་གང་ཞིག་དབྱར་སྔ་མའི་ཁས་ལེན་རྫོགས་
པའི་དགག་དབྱེའི་ཉིན་ལྷ་བབས་ཀྱི་དུས་ཆེན་བྱེད་རིགས་པའི་ཕྱིར། རྟགས་ཡང་ཁས།
འདོད་ན། ཁྱོད་ཐམས་ཅད་ཁ་མཐུན་དུ་ཧོར་ཟླ་དགུ་པའི་ཚེས་བཅོ་ལྔ་ལ་ལྷ་བབས་ཀྱི་དུས་
ཆེན་བྱེད་རིགས་པ་དེ་འབུད་དོ། །དེས་ན་འཁྲུལ་མེད་རྣམ་དག་གཅིག་པྱེད་ན། ཧོར་ཟླ་དགུ་
པའི་ཚེས་ཉེར་གཉིས་ལ་ལྷ་ཕབས་ཀྱི་དུས་ཆེན་བྱེད་རིགས་པར། མདོ་དང་མཐུན་པའི་
ཕྱིར་ཏེ། རྟོགས་བརྗོད་རྒྱས་པ་ལས་དང༌། འདུལ་བ་ལུང་གཉིས་ཀ་ན། ད་སྟེ་ཞག་བདུན་
ནས་གྲོང་ཁྱེར་སྣང་ལྡན་གྱི་འདབ་ཨ་བད་ཛ་རའི་ནགས་སུ། ཤིང་ཨུ་དུམ་ཝ་རའི་དྲུང་དུ་
འབྱོན་ནོ་ཞེས་སུམ་ཅུ་རྩ་གསུམ་པའི་ལྷ་གནས་སུ་འཕགས་པ་མོའུ་འགལ་གྱི་བུ་ཆེན་པོ་
ལ་བཀའ་སྩལ་པའི་ཕྱིར། །གཞན་ཡང་དབྱར་ཕྱི་མ་ཧོར་ཟླ་དྲུག་པའི་ཚེས་བཅུ་དྲུག་ལ་
ཁས་ལེན་རིགས་པར་ཐལ། དབྱར་སྔ་མ་ཧོར་ཟླ་ལྔ་པའི་ཚེས་བཅུ་དྲུག་ལ་ཁས་ལེན་
རིགས་པའི་ཕྱིར། །རྟགས་ཁས། འདོད་ན། དབྱར་ཕྱི་མ་ཁས་བླངས་པའི་དུས་ཀྱི་དགག་དབྱེ་
དེ་ཧོར་ཟླ་དགུ་པའི་ཚེས་བཅོ་ལྔ་ལ་བྱེད་རིགས་པར་ཐལ་ལོ། །འདོད་མི་ནུས་ཏེ། ལུང་
པས་ཤིང་རྣམས་ཀྱི་ལོ་མ་སྐྱ་བོར་གྱུར་ཀྱང་ད་དུང་དགེ་འདུན་གྱི་དགག་དབྱེ་ལ་འབྱུང་བའི་
སྐབས་མེད་དོ། །ཞེས་གསུངས་པའི་དོན་དང་འགལ་བའི་ཕྱིར། ༈ །གསུམ་པ་རང་ལུགས་
བཞག་པ་ནི། སྤྱིར་གསུང་རབ་ལས་ལོ་དང་དུས་ཀྱི་མགོ་འཛིན་ཚུལ་མི་འདྲ་བ་དུ་མ་
གསུངས་ཏེ། དུས་འཁོར་ལས། དཔྱིད་འབྲིང་ནག་པ་ཉ་བའི་ཡར་ངོའི་ཚེས་གཅིག་ནས་ལོ་
དང་དུས་ཀྱི་མགོ་འཛིན་ཏེ། དུས་འཁོར་རྒྱུད་འགྲེལ་ལས། མེ་མཁའ་རྒྱ་མཚོ་རྣམས་ལ་
ནག་པ་ལ་སོགས་འདས་པ་རྣམས་ལ་བསྲེ། ཞེས་གསུངས་པའི་ཕྱིར། དེའི་རྒྱུ་མཚན་ཡང་
ཡོད་དེ། དུས་འཁོར་བ་ནག་པས་ཉ་བའི་ཟླ་བ་དེ་ལ་བཅོམ་ལྡན་འདས་ཤཱཀྱ་ཐུབ་པས་རྒྱལ་
པོ་ཟླ་བ་བཟང་པོ་ལ་དུས་འཁོར་རྩ་རྒྱུད་གསུངས་པའི་ཕྱིར། རྒྱ་ནག་རྩིས་པ་རྣམས་དཔྱིད་
~286~

མཛོད་ཉི་མའི་དཀྱིལ་འཁོར།
ར་བ་སྟག་རྒྱལ་གྱི་ཟླ་བའི་ཡར་ངོའི་ཚེས་གཅིག་ནས་ལོ་དང་དུས་ཀྱི་མགོ་འཛིན་ཏེ། དེའི་
ལུགས་ལ་ཟླ་བ་དེ་ལ་འཕགས་པ་འཇམ་དཔལ་གྱིས་ནག་རྩིས་གསུངས་པའི་ཕྱིར། ཞེས་
འདོད། དཔྱིད་ར་བ་སྟག་རྒྱལ་གྱི་ཟླ་བ་ནི་དབོའི་ཟླ་བ་དང་དོན་གཅིག སྟག་རྒྱལ་ཞེས་པ་
ནི། ཟླ་དྲུག་སྟག་གིས་ཚེས། ཟླ་དྲུག་སྤྲེའུས་ཚེས། ཅེས་ནག་རྩིས་པའི་བརྡའ་ཡིག་དང་
བསྟུན་པ་ཡིན་ནོ། །གསེར་འོད་དམ་པ་ལས། དབྱར་ནས་ལོ་དང་དུས་ཀྱི་མགོ་འཛིན་པར་
བཤད་དོ། །ཟླ་གསུམ་དབྱར་ཏེ་ཟླ་གསུམ་སྟོན་དུ་ཤེས། གསུམ་ནི་དགུན་ཏེ་གསུམ་ནི་
དཔྱིད་ཡིན་ནོ། །ཟླ་བ་གསུམ་པོའི་གོ་རིམ་འདི་སྟེ། དུས་ནི་དྲུག །ཅེས་བདག་ཅག་གི་སྟོན་
པ་འཇིག་རྟེན་དུ་མ་བྱོན་པའི་དུས་ན་ཚོང་དཔོན་རལ་པ་འཛིན་གྱི་བུ་ཁྱེའུ་ཆུ་འབེབས་ལ་
གསུངས་པའི་ཕྱིར། སོ་ཐར་གྱི་མདོ་ལས། སོས་ཀའི་ཟླ་བ་ནས་ལོ་དང་དུས་ཀྱི་མགོ་འཛིན་
པར་བཤད་དེ། དེ་ཉིད་ལས་སོས་ཀ་རྣམས་ཀྱི་ནི་ཟླ་བ་འདས་པ་དང་། ལྷག་མ་ལུས་པ་ཇི་
ཙམ་པ་དེ་ཙམ་མོ། །ཞེས་གསུངས་པའི་ཕྱིར། ཧོར་གྱི་ཁྲིམས་ལུགས་ལ་གནས་པ་རྣམས་
ལྟར་ན། མཆུའི་ཟླ་བའི་ཡར་ངོའི་ཚེས་གཅིག་ནས་འཛིན་འཇིག་རྟེན་པ་རྣམས་རྒྱལ་གྱི་
ཟླ་བའི་ཚེས་གཅིག་ནས་འཛིན། འཁོན་གཞོན་ནུ་དཔལ་བ་ལ་སོགས་པ་ན་རེ་སྟོན་ཟླ་ཐ་
ཆུང་གི་ཚེས་བཅུ་དྲུག་ནས་འཛིན་པར་འདུལ་མངོན་གྱི་གཞུང་ལས་གསལ་བར་གསུངས།
སྟོན་ཟླ་ཐ་ཆུང་གང་ལ་བྱེད་གསལ་བར་མི་གསུངས་པའི་རྒྱུ་མཚན་ཡོད་དེ། སྨིན་དྲུག་ཟླ་བ་
དེ་སྟོན་ཟླར་མཐའ་གཅིག་ཏུ་མི་ངེས་པའི་ཕྱིར་ཏེ། དབྱར་དགུན་གྱི་ཉི་མ་ལྡོག་དུས་མཐའ་
གཅིག་ཏུ་མི་ངེས། དེ་ན་ཟླ་བ་གང་ལ་སྟོན་ཉིན་མཚན་མཉམ་པའི་ཟླ་བ་དེ་སྟོན་ཟླ་ཐ་ཆུང་།
ཟླ་བ་གང་ལ་དཔྱིད་ཉིན་མཚན་མཉམ་པའི་ཟླ་བ་དེ་དཔྱིད་ཟླ་ཐ་ཆུང་། ཟླ་བ་གང་ལ་དགུན་
ཉི་ལྡོག་པའི་ཟླ་བ་དེ་དགུན་ཟླ་ཐ་ཆུང་། གང་ལ་དབྱར་ཉི་ལྡོག་པའི་ཟླ་བ་དེ་དབྱར་ཟླ་ཐ་ཆུང་
ཡིན་ལ། འོ་ན་སྟོན་ཉིན་མཚན་མཉམ་པ་དེ་གང་ལ་འབྱུང་སྙམ་ན། སྤྱིར་མཐའ་གཅིག་ཏུ་མ་
ངེས་ཏེ། ཧོར་ཟླ་བརྒྱད་པའི་ཁྲུམས་ཀྱི་ཉ་བའི་ཚེས་བརྒྱད་ནས་དགུ་པའི་དབྱུག་པའི་ཉེ་
~287~

མཛོད་ཉི་མའི་དཀྱིལ་འཁོར།
བའི་ཚེས་བརྒྱད་ཀྱི་བར་གྱི་ཉི་མ་གང་ཡང་རུང་བ་ལས་འབྱུང་བར་ངེས་པས། རེས་
འགའ་ཧོར་ཟླ་བརྒྱད་པ་ལ་སྟོན་ཐར་བྱེད། རེས་འགའ་ཧོར་ཟླ་དགུ་པ་ལ་སྟོན་ཐར་བྱེད་
ཅེས་གསུངས། དེའང་མི་འཐད་དེ། དབྱར་ཁས་ལེན་གྱི་དུས་མཐའ་གཅིག་ཏུ་མ་ངེས་པ་ལ་
སོགས་པའི་སྐྱོན་འཇུག་པའི་ཕྱིར། དེས་ན་རང་ལུགས་རྣམ་དག་ནི། ཡར་ངོའི་ཚེས་གཅིག་
པ་སྐར་མ་ལྷ་མཚམས། གནམ་སྟོང་ལ་གདུབ་བུ་སྟེ་སྣྲོན། ཉ་ལ་སྨིན་དྲུག་འབབ་པའི་ཟླ་བ་
དེ་སྟོན་ཟླ་ཐ་ཆུང་སྨིན་དྲུག་གི་ཟླ་བ་ཡིན་ཏེ། དེ་ལྟར་དུ་མདོ་སྡེ་མིག་བཅུ་གཉིས་པ་ལས་
གསུངས་པའི་ཕྱིར། །དེ་ལྟ་པུའི་ཟླ་བ་དེའི་ཚེས་བཅོ་ལྔའི་མཚན་མོའི་སྐད་ཅིག་ཐ་མ་དེ་ལ་
རྫོགས་པ་རྣམ་པ་གསུམ་འབྱུང་སྟེ། ལོ་སྔ་མ་རྫོགས། སྟོན་གྱི་དུས་དེ་རྫོགས། མར་ངོ་སྔོན་
དུ་སོང་བའི་སྨིན་དྲུག་གི་ཟླ་བ་དེ་རྫོགས་པའི་ཕྱིར་ཏེ། མདོ་སྡེ་ཉི་མའི་སྙིང་པོ་ལས། བདག་
གིས་རྒྱུ་སྐར་སྨིན་དྲུག་བརྗོད། ཟླ་བ་ཉ་ཚེ་ཉ་རང་འགྱུར། སྟོན་ཟླ་ཐ་ཆུང་ཞེས་བྱ་བ་། འདི་
ནི་རབ་ཏུ་བརྗོད་པ་ཡིན། མཚན་མོ་ཡང་ནི་ཡུད་ཙམ་ཞིག །ཡོངས་སུ་བསྐོར་ཏེ་སླར་ལོག་
བྱེད། བྲ་ཉེ་དང་ནི་སྨིན་དྲུག་ཀྱང་། ལན་གཉིས་ཡོངས་སུ་འཁོར་བར་བྱེད། ཞེས་གསུངས།
དེའི་ཤུགས་ལ་ཚེས་བཅུ་དྲུག་གི་སྐྱ་རེངས་ཤར་བ་དང་དུས་མཉམ་དུ་འཛིན་པ་རྣམ་པ་
གསུམ་འབྱུང་སྟེ། ལོ་ཕྱི་མའི་མགོ་འཛིན། དགུན་དུས་ཀྱི་མགོ་འཛིན་མགོའི་ཟླ་བའི་མགོ་
འཛིན་པའི་ཕྱིར། དེས་ན་དུས་ཀྱི་དང་པོ་ཡང་དགུན་ནས་འཛིན་ཏེ། རྒྱལ་སྲས་སུ། སངས་
རྒྱས་ཐམས་ཅད་ཀྱི་དུས་ཀྱི་དང་པོ་ནི་དགུན་དག་ཡིན་ནོ། གཉིས་པ་ནི། དཔྱིད་
དོ། །གསུམ་པ་ནི་དཔྱར་རོ། །ཞེས་དང་སྨན་གྱི་རྒྱུད་ཕྱི་མ་ལས། ཉི་མ་གང་ལོག་དགུན་ཟླ་
འབྲིང་པོ་ཡིན། ཞེས་གསུངས་པའི་ཕྱིར། དགུན་ཀྱི་དང་པོ་ཡང་མགོའི་ཟླ་བ་ནམ་ཤར་པ་
ནས་འཛིན་པ་ཡིན་ཏེ། སྙན་ངག་འཆི་མེད་མཛོད་དམ་ཡ་མྲྀ་ཀོ་ཥ་ར། མགོ་ནི་རི་དྭགས་
མགོ་ཡིན་ཏེ། དེ་ནི་དུས་ཀྱི་དང་པོར་བརྗོད། ཞེས་དང་ཉི་མའི་སྙིང་པོར། སྟོན་འབྲིང་ལ། ཟླ་
རང་ཉ་ཚེ་ཐ་སྐར་ཡིན། ཞེས་དང་། དགུན་ཐ་མ་ལ། མཆུ་ནི་ཟླ་བ་རབ་རྫོགས་བྱེད། ཞེས་
~288~

མཛོད་ཉི་མའི་དཀྱིལ་འཁོར།
གསུངས་པའི་ཕྱིར་རོ། །བཞི་པ་དེ་ལ་བརྟེན་ནས་ཞག་མི་ཐུབ་དང་ཤོལ་འདོར་བའི་ཚུལ་
རྒྱས་པར་བཤད་པ་ལ་གསུམ། ཞག་མི་ཐུབ་འདོར་བའི་ཚུལ། དེས་ན་གསོ་སྦྱོང་བཅུ་བཞི་
པ་བྱ་བའི་དུས་དངོས་བཤད་པ། ཟླ་ཤོལ་འདོར་བའི་ཚུལ་རྒྱུ་མཚན་དང་བཅས་པའོ། །དང་
པོ་ནི། ཞག་མི་ཐུབ་འབྱུང་བའི་ཚུལ་ལམ་རྒྱུ་མཚན་ཡོད་དེ། ཚེས་ཞག་གིས་ཉིན་ཞག་གི་
དོད་མ་ཐུབ་པའི་དབང་གིས་འབྱུང་བའི་ཕྱིར་ཏེ། ཚེས་ཞག་ཉིན་ཞག་ལས་ཡུད་ཙམ་ཕྱེད་
ཀྱི་མྱུར་བར་འདལ་བའི་ཕྱིར་ཏེ། ཚེས་ཞག་དྲུག་ཅུ་སོང་པ་ན་ཉིན་ཞག་ང་དགུ་ཁོ་ན་སོང་བ་
ཡིན་པའི་ཕྱིར་དང་ཉིན་ཞག་ནི་ཡུད་ཅམ་སུམ་ཅུ་ཚང་བ་ཡིན། ཚེས་ཞག་ཡུད་ཙམ་ཕྱེད་
དང་སུམ་ཅུ་ཚང་བ་ཡིན་པའི་ཕྱིར་དང་། འདི་ངེས་པའི་ཕྱིར་དུ་ཞག་གསུམ་གྱི་རྣམ་དབྱེ་
བཤད་ན།. ཞག་ལ་གསུམ་སྟེ། ཚེས་ཞག །ཉིན་ཞག ཁྱིམ་ཞག་སྟེ་གསུམ་ཡོད་པའི་
ཕྱིར། །དང་པོ་ནི། ཟླ་བ་འཕེལ་སྒྲིབ་ཀྱི་ཆ་སུམ་ཅུར་བྱས་པའི་ཚ་གཅིག་གམ། གཟའ་བདུན་
ཚེས་ལ་སྤྱོད་པའི་ཡུན་ནོ། །གཟའ་བདུན་ནི། ཉི་མ། ཟླ་བ། མིག་དམར། ལྷག་པ། ཕུར་བུ།
པ་སངས། སྤེན་པ་རྣམས་སོ། །གཉིས་པ་ནི། ནམ་ལངས་ནས་ནམ་མ་ལངས་ཀྱི་བར་
རོ། །གསུམ་པ་ནི། ཁྱིམ་བཅུ་གཉིས་སུ་ཉི་མ་ཇི་ཙམ་གནས་པའི་ཆ་ལ་སུམ་ཅུར་བཏང་བའི་
ཆ་གཅིག་གོ །ཁྱིམ་བཅུ་གཉིས་ནི་ལུག་གླང་འཁྲིག་པ་ཀརྐཊ། སེངྒེ་བུ་མོ་སྲང་སྡིག་པ།
གཞུ་དང་ཆུ་སྲིན་བུམ་པ་ཉ། ཞེས་གསུངས་པ་ལྟར་རོ། །དེས་ན་རྩ་བར་ཞག་མི་ཐུབ་དང་
བཅས་པ་ཡི། ཞེས་གསུངས་པའི་ཞག་མི་ཐུབ་པའི་འདོར་ཚུལ་བཞག་ཏུ་ཡོད་དེ། མཛོད་
འགྲེལ་ལས། དགུན་དང་དཔྱིད་དང་དབྱར་རྣམས་ཀྱི། །ཟླ་བ་ཕྱེད་དང་གཉིས་འདས་ནས།
ཟླ་བ་ཕྱེད་ནི་ལུས་པ་ན། མཁས་པས་ཞག་མི་ཐུབ་པར་འདོར་ཞེས་གསུངས་པ་ལྟར་འདོ
བའི་ཕྱིར། །གཉིས་པ་ནི། དེ་ལྟ་བུའི་ཞག་མི་ཐུབ་དེ་ལ་གསོ་སྦྱོང་བཅུ་བཞི་པ་གསུངས་པ་
ཡིན་ལ། །དེས་ན་ལོ་གཅིག་ལ་གསོ་སྦྱོང་བཅུ་བཞི་ལ་དྲུག་འབྱུང་སྟེ། འདུལ་བ་ཚིག་
ལེའུར་བྱས་པ་མེ་ཏོག་འཕྲེང་བརྒྱུད་ལས། ཟླ་བ་སོགས་ཀ་དབྱར་རྣམས་ཀྱི། ཟླ་བ་གཉིས་
289

མཛོད་ཉི་མའི་དཀྱིལ་འཁོར།
དང་པཞི་ཡི་ནི།མར་ངོ་ལ་ནི་བཅུ་བཞི་པའི། གསོ་སྦྱོང་སྡོམ་བརྩོན་དག་ནི་བྱ། ས་ག་དང་ནི་
ཆུ་སྟོད་དང་། དེ་ན་ཁྲུམས་སྨད་སྨིན་དྲུག་ཅན། རྒྱལ་དང་དཔོ་ཞེས་བྱ་བ་ཉིད། །དྲུག་པའི་
མར་ངོ་བཅུ་བཞིར་བརྗོད། ཞེས་དང་། དགེ་ཚུལ་གྱི་ལོ་དྲི་བར། རྒྱལ་དང་དབོ་དང་ས་ག་
ཅན། ཆུ་སྟོད་ཁྲུམས་སྨད་སྨིན་དྲུག་ཅན། འདི་རྣམས་ཀྱིས་ནི་ནག་པོའི་ཕྱོགས། ཟླ་ཕྱེད་
།སོ་སྦྱོང་བཅུ་བཞི་པ། ཞེས་དང་། དགེ་སློང་གི་ལོ་དྲི་བར། གསོ་སྦྱོང་དུ་ཡོད་ཉི་ཤུ་རྩ་
བཞི་སྟེ། དགུན་ཟླ་འབྲིང་པོ་དང་དཔྱིད་ཟླ་ར་བ་དང་ཐ་ཆུང་དང་དབྱར་ཟླ་འབྲིང་པོ་དང་སྟོན་
ཟླ་ར་བ་ཐ་ཆུང་རྣམས་ཀྱི་མར་ངོའི་གསོ་སྦྱོང་ནི་བཅུ་བཞི་པའོ། །ལྷག་མ་ནི་བཅོ་ལྔ་
པའོ། །ཞེས་དང་། མདོ་རྩ་བར་ཉིན་ཞག་གཅིག་གིས་མི་ཆོག་པར་རོ། །དུས་ཚིགས་རྣམས་
ཀྱི་ཟླ་བ་ཕྱེད་ལུས་པ་ཉིད་ལའོ། །ཞེས་དུས་ཚིགས་ལ་དྲུག་ཏུ་བྱས། དུས་ཚིགས་རེ་རེ་ལ་
ཟླ་ཕྱེད་པ་བཞི་བཞི་བྱས་པའི་ཟླ་བ་ཕྱེད་པ་དང་པོ་གཉིས་ཐལ། བཞི་པ་སླད་དུ་ལུས་པའི་ཟླ་
ཕྱེད་གསུམ་པ་དེ་ལ་གསོ་སྦྱོང་བཅུ་བཞི་པ་རེ་བྱ་བ་ཡིན་པའི་ཕྱིར། འཇིག་རྟེན་གྱི་ཐ་སྙད་
དང་བསྟུན་ན། ཧོར་ཟླ་དང་པོ། གསུམ་པ། ལྔ་པ། བདུན་པ། དགུ་པ། བཅུ་གཅིག་པ་རྣམས་
ཀྱི་ཉེར་དགུའི་ཉིན་གསོ་སྦྱོང་བཅུ་བཞི་པ་རེ་བྱ་བ་ཡིན་ནོ། །དེ་ཡང་གསོ་སྦྱོང་བཅུ་བཞི་པ་
ཞེས་བྱ་བ་ཡང་།ཉིན་ཞག་གི་དབང་དུ་བྱས་པ་ཡིན་གྱི་དོན་ལ་དེ་གསོ་སྦྱོང་བཅོ་ལྔ་པ་ཡིན་
ཏེ། དེ་ཚེས་ཞག་ལ་ལྟོས་པའི་བཅོ་ལྔ་པ་ཡིན་པའི་ཕྱིར་ཏེ། གསོ་སྦྱོང་བཅུ་བཞི་པ་བྱ་པའི་
ཉི་མ་དེ། ཚེས་ཞག་བཅོ་ལྔ་པ་ཡིན་པའི་ཕྱིར་ཏེ། འདུལ་བའི་རྒྱ་ཆེར་འགྲེལ་པར། གསོ་
སྦྱོང་བཅུ་བཞི་པ་བྱ་བའི་ཉི་མ་དེ་ཉིད་ཚེས་བཅོ་ལྔ་པ་ཡིན་པའི་ཕྱིར་རོ། །ཞེས་དང་། བམ་
ལྔར། ཚེས་གྲངས་ཀྱི་ཡང་དག་པ་ལ་བལྟོས་ནས་ནི་ཐམས་ཅད་བཅོ་ལྔ་པ་ཡིན་ནོ། །ཞེས་
གསུངས་པའི་ཕྱིར་རོ། །དེས་གསོ་སྦྱོང་བཅུ་བཞི་པ་དང་བཅོ་ལྔ་པ་གང་རུང་ཡིན་ན། གསོ་
སྦྱོང་བཅོ་ལྔ་པ་ཡིན་པས་ཁྱབ་ཀྱི། སྤྱིར་གསོ་སྤྱོང་ཡིན་ན་བཅོ་ལྔ་པ་ཡིན་པས་མ་ཁྱབ་སྟེ།
ཞི་གནས་ཀྱི་གསོ་སྦྱོང་བཀྲ་ཤིས་ཀྱི་གསོ་སྦྱོང་། གནོད་པ་བཟློག་པའི་གསོ་སྦྱོང་། དབྱེ་བ་
~290~

མཛོད་ཉི་མའི་དཀྱེལ་འཁོར།
འདུམ་པའི་གསོ་སྦྱོང་གང་རུང་ཡིན་ན་གསོ་སྦྱོང་ཡིན་པས་ཁྱབ་པའི་ཕྱིར། །གསུམ་པ་ནི།
ལུང་གླེང་གཞི་ལས། དེ་ལྟ་བས་ན་ལོ་རེ་རེ་ཞིང་བཤོལ་མ་འདོར་བར། ལོ་དྲུག་དྲུག་ཅིང་
བཤོལ་དོར་གཅིག །དྲུག་ལྔ་སུམ་ཅུ་སྟེ། དེ་ལྟ་བུར་ཞག་དང་ཟླ་བ་ཕྱེད་པ་དང་ལོ་བསྒྲེས་ན་
མཉམ་པར་འགྱུར་ཏེ། མུ་སྟེགས་ཅན་རྣམས་ཀྱིས་ཀླགས་བཙལ་ཀྱང་ཀླགས་རྙེད་པར་མི་
འགྱུར་རོ། །ཞེས་ལོ་ལྔ་ལྔའི་ཚེས་ཞག་དྲུག་དྲུག་ལྷག་པ་རེ་ལ་དྲུག་ལྔ་སུམ་ཅུ་སྟེ། ལོ་དྲུག་
པ་ལ་བབས་པ་ན་བཤོལ་ཟླ་གཅིག་དོར་བར་གསུངས་པ་ལ། རྒྱལ་པོ་དང་མ་མཐུན་པར་
བློན་པོ་རྣམས་ཀྱིས་འཕྱས་པ་ལ་བརྟེན་ནས། དེང་ཕྱིན་ཆད་ཟླ་བ་ལྷག་པ་བཤོལ་འདོར་
ནི་རྒྱལ་པོའི་རྗེས་སུ་འབྲངས་པར་བྱའོ། །ཞེས་བཅས་པ་ཡིན་ཏེ། འདུལ་བ་ཚིག་ལེར། ལོ་
དང་ཟླ་བ་ཟླ་བཤོལ་དག །རྒྱལ་པོའི་བཀའ་ཡིས་ཀྱང་ནི་བསྔགས། ། བཀའ་བཙན་གྲགས་
དན་ཤེས་རབ་ཅན། དཔུང་ལྡན་དེའི་རྗེས་འབྲངས་བྱ། ཞེས་གསུངས། གདགས་པ་ལས། རྟ་
བྱ་བྱི་བ་ཡོས་ལ་བཤོལ། ཞེས་གསུངས་པ་འདི་དང༌། སྟོན་དབྱར་དཔྱིད་དགུན་འབྲིང་པོ་
གཉིས། སྔ་མ་བཤོལ་ཏེ་ཐུབ་པར་ངེས། ཞེས་ལྷ་བླ་མ་ཡེ་ཤེས་འོད་ཀྱིས་རྩིས་པ་དང་
མཐུན་ཟེར་མོད། རང་ལུགས་ཟླ་བ་སུམ་ཅུ་རྩ་ཕྱེད་དང་གསུམ་གསུམ་ནས་བཤོལ་ཟླ་རེ་
འབྱུང་སྟེ། ལོ་རེ་རེ་ལ་རིག་པ་ལ་ཚེས་ཞག་དྲུག་མི་རིག་པ་ལ་ཚེས་ཞག་ལྔ་སྟེ་བཅུ་གཅིག་
རེ་ལྷག་པའི་ཕྱིར། དེ་ལྟར་དུ་རྣལ་འབྱོར་པའི་རླུང་རྒྱུ་བའི་བྱེ་བྲག་ལས་ཤེས་པའི་ཕྱིར།
ཞེས་གསུངས་པ་ལེགས་པའི་ཕྱིར་དང་། མདོ་རྩ་བའི་རང་འགྲེལ་དུ། ལོ་ཕྱེད་དང་གསུམ་
གསུམ་ནས་བཤོལ་འདོར་བར་གསུངས་པ་དང་ཡང་མཐུན་པའི་ཕྱིར་རོ། ༈ །གཉིས་པ་དེ་
ལ་བརྟེན་ནས་འདུལ་བའི་ལུགས་ཀྱི་གཞི་གསུམ་གྱི་རྣམ་བཞག་བསྡུས་ཏེ་བསྟན་པ་ལ་
གསུམ། གསོ་སྦྱོང་བྱེད་ཚུལ། དབྱར་ཁས་ལེན་བྱེད་ཚུལ། དགག་དཔྱེ་བྱེད་ཚུལ་ལོ། །དང་
པོ་ནི། གསོ་སྦྱོང་ལ་ཞི་གནས་ཀྱི་གསོ་སྦྱོང་། མཐུན་པའི་གསོ་སྦྱོང་། གསོ་སྦྱོང་བཅུ་བཞི་
པ། གསོ་སྦྱོང་བཅོ་ལྔ་པ། བཀྲ་ཤིས་ཀྱི་གསོ་སྦྱོང་། གནོད་པ་བཟློག་པའི་གསོ་སྦྱོང་།
~291~

མཛོད་ཉི་མའི་དཀྱིལ་འཁོར།
དབྱེན་བཟླུམ་པའི་གསོ་སྦྱོང་སྟེ་བདུན། བསྡུ་ན་གཉིས་སུ་འདུས་ཏེ། ཕྱི་མ་ལྔ་མཐུན་པའི་
གསོ་སྦྱོང་དུ་འདུས་པའི་ཕྱིར། །མཐུན་པའི་གསོ་སྦྱོང་ཡང་། གནས་གང་དུ་རྟེན་གང་གིས་
བསམ་པ་ཇི་ལྟ་བུས། དུས་ནམ་གྱི་ཚེ།ཆོ་ག་ཇི་ལྟ་བུས། དགོས་པ་ཅིའི་ཕྱིར་དུ་བྱ་བའི་སྒོ་
ནས་འཆད་དེ། རྒྱས་པར་འདུལ་བའི་སྤྱི་དོན་འདུལ་བ་རྒྱ་མཚོའི་སྙིང་པོ་གསལ་བྱེད་ལས།
ཤེས་པར་བྱའོ། །གཉིས་པ་ནི། དགོས་པ་ཅིའི་ཕྱིར་དུ། ཡུན་ཇི་ཙམ་དུ། དུས་ནམ་གྱི་ཚེ།
གནས་གང་དུ། བསམ་པ་ཇི་ལྟ་བུས། རྟེན་གང་གིས། ཆོ་ག་ཇི་ལྟ་བུས་ཁས་ལེན་ཚུལ་གྱི་
སྒོ་ནས་འཆད་དེ་བཤད་མ་ཐག་པ་བཞིན་ཤེས་པར་བྱའོ། །གསུམ་པ་ནི། རྟེན་གང་གིས་
ཡུལ་གང་ལ་ཚུལ་ཇི་ལྟ་བུས། དུས་ནམ་གྱི་ཚེ། དངོས་པོ་གང་གིས་ཆོ་ག་ཇི་ལྟ་བུས།
དགོས་པ་ཅིའི་ཕྱིར་དུ། བྱ་བ་རྣམས་ཀྱིས་འཆད་དེ། བཤད་མ་ཐག་པ་བཞིན་ཤེས་པར་
བྱའོ། །འདིར་གཞི་གསུམ་གྱི་གླིང་གཞི་ཙམ་ཞིག་བཀོད་ན། གསོ་སྦྱོང་གི་གླིང་གཞི་ནི་
བཅོམ་ལྡན་འདས་རྒྱལ་པོའི་ཁབ་ཀྱི་འོད་མའི་ཚལ་ཀ་ལན་ཏ་ཀའི་གནས་ན་བཞུགས་
སོ། །དེའི་ཚེ་རྒྱལ་པོའི་ཁབ་ཀྱི་དགེ་བསྙེན་རབ་ཏུ་མང་པོ་དག་ནང་པར་ཞིང་བཅོམ་ལྡན་
འདས་ལ་ལྟ་བ་དང་བསྙེན་བཀུར་བྱ་བའི་ཕྱིར་བརྩོན་པ་ན། དེ་དག་འདི་སྙམ་དུ་སེམས་ཏེ།
ད་ལྟར་བབཅོམ་ལྡན་འདས་ནང་དུ་ཡང་དག་འཇོག་མཛད་ལ། དགེ་སློང་ཡིད་དུ་འཐད་པ་
རྣམས་ཀྱང་དེ་བཞིན་བྱེད་པས་རེ་ཞིག་འདོང་སྔས་ཀྱིས། གཞན་མུ་སྟེགས་ཅན་ཀུན་ཏུ་རྒྱུ་
དག་གི་ཀུན་དགའ་ར་བ་ལྟ་བར་བྱའོ། །སྙམ་ཏེ་དེར་དོང་ངོ་།།དེར་ཀུན་ཏུ་རྒྱུ་དག་དང་ལྷན་
ཅིག་དགའ་ཞིང་མགུ་བར་འགྱུར་པའི་གཏམ་སྣ་ཚོགས་བྱས་ཏེ་འཁོད་པ་ན། མུ་སྟེགས་
ཅན་ཞིག་གིས་མུ་སྟེགས་ཅན་དག་ལ། ཤེས་ལྡན་དག་བདག་ཅག་འབའ་ཞིག་ལ། འདུག་པ་
དང་བྱ་བ་དང་གསོ་སྦྱོང་ཡོད་དམ།འོན་ཏེ་ཤྰཀྱའི་བུའི་དགེ་སྦྱོང་དག་ལ་ཡང་ཡོད། གཞན་
ཞིག་གིས་སྨྲས་བ་བདག་ཅག་འབའ་ཞིག་ལ་ཡོད་ཀྱིས་ཤཱཀྱའི་བུའི་དགེ་སྦྱོང་དག་ལ་ནི་
མེད་དོ། །དེ་ནས་དགེ་བསྙེན་རབ་ཏུ་མང་པོ་དག །དེ་དག་ལ་བསྟོད་པ་དང་ཕྱིར་བཟློག་པ་
~292~

མཛོད་ཉི་མའི་དཀྱིལ་འཁོར།
མི་བྱེད་པར་བཅོམ་ལྡན་འདས་ག་ལ་བ་དེར་སོང་ནས་ཞབས་ལ་མགོ་བོས་ཕྱག་འཚལ་
ཏེ་མཐའ་གཅིག་ཏུ་འཁོད་ནས་ཀུན་ཏུ་རྒྱུ་དག་དང་ལྷན་ཅིག་བར་སྐབས་སུ་གཏམ་ཅི་
བརྗོད་པ་ཐམས་ཅད་རྒྱས་པར་གསོལ་ནས་བཅོམ་ལྡན་འདས་ཀྱི་ཐུགས་བརྩེ་བའི་སླད་
དུ་བདག་ཅག་ལ་ཡང་འདུག་པ་དང་བགྱི་བ་དང་གསོ་སྦྱོང་བཅའ་བར་གསོལ་ཞེས་
གསོལ་བ་དང་། ཅང་མི་གསུངས་པས། གནང་བར་རིགས་སྟེ། དེ་དག་ཀྱང་བཅོམ་ལྡན་
འདས་ཀྱི་སྤྱན་སྔ་ནས་འོང་ངོ་། དེ་ནས་དགེ་སློང་རྣམས་ལ་བཀའ་སྩལ་པ། དགེ་སློང་རྣམས་
ཀྱིས་དེང་ཕྱིན་ཆད་འདུག་པ་དང་བྱ་བ་དང་གསོ་སྦྱོང་ལ་སྟ་གོན་བྱ་བར་རྗེས་སུ་གནང་
ངོ་། །ཞེས་གསུངས་པའི་ཕྱིར། དབྱར་ཁས་ལེན་གྱི་གླིང་གཞི་ནི། བཅོམ་ལྡན་འདས་གཉན་
ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་
། །དེའི་ཚེ་དགེ་སློང་དག་དབྱར་གྱི་ནང་དུ་ལྗོངས་རྒྱུ་ཞིང་དོང་ངོ་། མུ་སྟེགས་ཅན་རྣམས།
ཤེས་ལྡན་དག །ཤཱཀྱའི་བུའི་དགེ་སྦྱོང་འདི་དག་ནི་སྲོག་གཅོད་པ་ཡིན་ཏེ། དེ་ལས་ཕྱིར་མ་
ལོག་པས་འདི་དག་དབྱར་གྱི་ནང་དུ་ལྗོངས་རྒྱུ་ཞིང་དོང་པ་དང༌། སྲོག་ཆགས་ཕྲ་མོ་རྫིས་
ནས་སྲོག་དང་བྲལ་བར་བྱས་སོ། །རེ་ཞིག་ཁུག་རྟ་ཡང་དབྱར་ཟླ་བཞི་རང་གི་ཚང་དུ་ཞུམ་
ཞུམ་པོར་སྐུམ་ནས་འདུག་ན། །དགེ་སྦྱོང་མགོ་རེག་འདི་དག་ནི་ཁས་ལེན་པ་ཙམ་ཡང་མི་
ཤེས་པས། །འདི་དག་ལ། བསོད་སྙོམས་སྦྱིན་པར་སེམས་པ་ལྟ་བུ་ཞིག་ཡོད་ཅེས་ཁ་ཟེར་
བའི་སྐབས་དེ་དགེ་སློང་རྣམས་ཀྱིས་གསོལ་བ་དང་། བཀའ་སྩལ་པ། དེ་ལྟ་བས་ན་རྗེས་
སུ་གནང་སྟེ། དགེ་སློང་གིས་དབྱར་གནས་པར་དམ་བཅའ་པར་བྱའོ། །ཞེས་གསུངས་ཤིང་
དགག་དབྱེའི་གླིང་གཞི་ནི། བཅོམ་ལྡན་འདས་གཉན་ཡོད་ན་བཞུགས་སོ། །དེའི་ཚེ་དགེ་
སློང་རབ་ཏུ་མང་པོ་དག་ལྗོངས་ཤིག་ཏུ་ཁྲིམས་སུ་བཅའ་བ་འདི་ལྟ་བུ་དག་བྱས་ནས་དབྱར་
གནས་པར་དམ་བཅའ་ཏེ། ཚེ་དང་ལྡན་པ་དག་བདག་ཅག་གི་ནང་ན་དགེ་སློང་གང་གིས་
ཀྱང་དབྱར་གྱི་ནང་ལོགས་སུ་དགེ་སློང་ལ་ཚུལ་ཁྲིམས་དང་ལྟ་བ་དང་སྤྱོད་པ་དང་འཚོ་བ་
~293~

མཛོད་ཉི་མའི་དཀྱིལ་འཁོར།
ཉམ་པ་གླེང་བར་མི་བྱའོ། །བདག་ཅག་གི་ནང་ན་གང་གིས་ཆུའི་སྣོད་སྟོང་པ་ཆུ་མེད་པར་
མཐོང་ན། གཅིག་པུས་ནུས་ན་བཀངས་ལ་གནས་ཇི་ལྟ་བར་བཞག་ཅིང་། གལ་ཏེ་གཅིག་
པུས་མི་ནུས་ན་ཅིག་ཤོས་ལ་ལག་བརྡའ་བྱས་ཏེ་གནས་ཇི་ལྟ་བར་བཞག་ནས། གཅིག་ལ་
གཅིག་མི་སྨྲ་བར་ཁ་རོག་སྟེ་འགྲོ་བར་བྱའོ་ཞེས་དེ་ལྟའི་ཁྲིམས་སུ་བཅའ་པ་བྱས་སོ། །དེ་
ནས་དབྱར་ཟླ་བ་གསུམ་འདས་ནས་ཆོས་གོས་དང་ལྷུང་བཟེད་ཐོགས་ཏེ་ཕན་ཚུན་མི་སྨྲ་
བར་གཉན་ཡོད་དུ་བཅོམ་ལྡན་འདས་ཀྱི་དྲུང་དུ་སོང་ནས་ཕྱག་བྱས་ཏེ། ཕྱོགས་གཅིག་ཏུ་
འཁོད་པ་ན། · ཆོས་ཉིད་ཀྱིས་གློ་བུར་དུ་ལྷག་པའི་དགེ་སློང་རྣམས་ལ་སོ་སོར་ཡང་དག་
པར་དགའ་བར་མཛད་དེ། དགེ་སློང་དག་ཁྱེད་གང་ནས་འདིར་འོང་། གང་དུ་དབྱར་གནས་
པར་དམ་བཅས། བཙུན་པ་བདག་ཅག་ལྗོངས་ཞིག་ནས་འདིར་མཆིས་ཏེ་ལྗོངས་ཤིག་ཏུ་
དབྱར་གནས་པར་དམ་བཅས་ལགས་སོ། །དགེ་སློང་དག་བདེ་བ་རེག་པར་དབྱར་གནས་
པ་དམ་བཅས་སམ་བསོད་སྙོམས་ཀྱིས་བྲེལ་པར་མ་གྱུར་མོད། །བཙུན་པ་མེད། བདག་
ཅག་གིས་ཁྲིམས་སུ་བཅའ་བ་འདི་ལྟ་བུ་དག་བྱས་ནས་བདེ་བ་ལ་རེག་པར་དབྱར་གནས་
པར་དམ་བཅས་ཤིང་། བསོད་སྙོམས་ཀྱིས་བྲེལ་པར་མ་གྱུར་ལགས་སོ། །སྐེས་བུ་གཏི་
མུག་ཅན་ཁྱེད་ཅག་ནི་གནས་མལ་ན་དགྲ་དང་ལྷན་ཅིག་གནས་པས་བདེ་བ་ལ་རེག་པར་
དབྱར་གནས་པར་དམ་བཅས་སྙམ་སེམས། འདི་ལྟ་སྟེ་མི་སྨྲ་བ་ནི་མུ་སྟེགས་ཅན་གྱི་རྒྱལ་
མཚན་ཡིན་ནོ། །དེ་ལྟ་བས་ན་དགེ་སློང་གིས་མི་སྨྲ་བར་དམ་བཅའ་བར་མི་བྱའོ། །དམ་
བཅའ་ན་འགལ་ཚབས་ཅན་དུ་འགྱུར་རོ། །འོན་ཀྱང་དབྱར་གནས་པར་དམ་བཅས་པའི་
དགེ་སློང་གིས་དགེ་འདུན་ལ་མཐོང་བ་དང་ཐོས་པ་དང་དོགས་པའི་གནས་གསུམ་གྱི་
དགག་དབྱེ་བྱའོ། །ཞེས་གསུངས་པ་རྣམས་ཡིན་ནོ། །
༈གསུམ་པ་གཞུང་འདིའི་སྐབས་དོན་དང་སྦྱར་ཏེ། མངོན་པ་བའི་ལུགས་ཀྱི་ཉི་མའི་
ལྡོག་དུས་བཤད་པ་ལ་གཉིས། གཞན་ལུགས་དགག །རང་ལུགས་བཞག་པའོ། །དང་པོ་ནི་
ཀིཾ~294~

མཛོད་ཉི་མའི་དཀྱིལ་འཁོར།
ཁ་ཅིག །ཧོར་ཟླ་བརྒྱད་པའི་ཚེས་བཅུ་དྲུག་གི་ཉིན་ནས་བཟུངས་ཏེ་དབྱར་ཟླ་བ་གཉིས་པ་
ལ་དབྱར་ཉི་དང༌། དགུན་ཟླ་བ་བཞི་པ་ལ་དགུན་ཉི་ལྡོག་ཞེས་ཟེར་མི་རིགས་ཏེ། ཧོར་ཟླ་
བརྒྱད་པའི་ཚེས་བཅུ་དྲུག་ནས་ལོ་དང་དུས་ཀྱི་མགོ་འཛིན་པ་མི་རིགས་པར་བསྟན་ཟིན་
པའི་ཕྱིར། ཁ་ཅིག་ན་རེ། སྟོན་ཉིན་མཚན་མཉམ་པ་གང་ལ་འབྱུང་བའི་ཟླ་བ་དེ་ནས་
བཟུངས་ཏེ། དབྱར་ཟླ་གཉིས་པ་ལ་དབྱར་ཉི། དགུན་ཟླ་བ་བཞི་པ་ལ་དགུན་ཉི་ལྡོག་ཟེར་མི་
རིགས་ཏེ། སྟོན་ཉིན་མཚན་མཉམ་པའི་ཟླ་བ་དེ་ལ་ལོ་དང་དུས་ཀྱི་མགོ་འབྱུང་བ་ཤེས་པྱ་ལ་
མི་སྲིད་པའི་ཕྱིར། མཁས་གྲུབ་རྗེའི་ཞལ་ནས། སྟོན་ཟླ་ཐ་ཆུང་སྨིན་དྲུག་ཉ་བའི་ཚེས་བཅུ་
དྲུག་ནས་བཟུངས་པའི། ། དབྱར་ཟླ་གཉིས་པ་ལ་དབྱར་ཉི་དང་དགུན་ཟླ་བཞི་པ་ལ་དགུན་
ཉི་ལྡོག་གསུངས་དེའང་མི་རིགས་ཏེ། དབོའི་ཟླ་བ་ལ་དགུན་ཉི་ལྡོག་པ་དང་། ཁྲུམས་གྱི་ཟླ་
བ་ལ་དཔྱར་ཉི་ལྡོག་པ་ཤེས་བྱ་ལ་མི་སྲིད་པའི་ཕྱིར། །ཁ་ཅིག་ན་རེ། དབྱར་གྱི་ཟླ་བ་གཉིས་
པ་ཆུ་སྟོད་ཟླ་བའི་མར་ངོ་སྔོན་དུ་སོང་ནས། ཐ་མ་ཡར་ངོའི་ཚེས་བརྒྱད་ལ་ཉིན་མོ་ཡུད་
ཙམ་བཅོ་བརྒྱད་དང་། མཚན་མོ་ཡུད་ཙམ་བཅུ་གཉིས་ཡོད་ལ། །དེའི་ཉིན་དབྱར་ཉི་ལོག་
ནས་ཚེས་དགུ་ནས་མཚན་མོ་རིང་དུ་འགྱུར་ཞིང་། ཉིན་མོ་ཐུང་ངུ་འགྱུར་རོ། །དགུན་
ཐ་མ་ཡར་ངོའི་ཚེས་
རྣམས་ཀྱི་ཟླ་བ་བཞི་པ་རྒྱལ་གྱི་ཟླ་བའི་མར་ངོ་སྔོན་དུ་སོང་ནས།
བརྒྱད་ལ་ཉིན་མོ་ཡུད་ཙམ་བཅུ་གཉིས། །མཚན་མོ་ཡུད་ཙམ་བཅོ་བརྒྱད་ཡོད་ལ། །དེའི་
ཉིན་དགུན་ཉི་ལོག་ནས་ཚེས་དགུ་ནས་ཉིན་མོ་རིང་དུ་འགྱུར་ཞིང་མཚན་མོ་ཐུང་ངུར་འགྱུར་
ཏེ། དཔྱུག་པའི་ཉ་ནས་སྨན་དྲུག་ཉའི་བར་སྟོན་ཐར་འཇོག །དབྱུག་པའི་ཟླ་བའི་མར་ངོའི་
ཚེས་གཅིག་ནས་ལོ་དང་དུས་ཀྱི་མགོ་འཛིན་པའི་ཕྱིར་ཏེ། ཉི་མའི་སྙིང་པོ་ལས། བདག་གི་
རྒྱུ་སྐར་སྨིན་དྲུག་བརྗོད། ཞེས་སོགས་དང་། ཟླ་རངས་ཉྭ་ཆེ་ཐ་སྐར་འགྱུར། ཞེས་དང་།
གདགས་པར་ལོ་གཅིག་ལ་དུས་གཅིག་ཏུ་མཚན་མོ་ཡུད་ཙམ་བཅོ་བརྒྱད་ཉིན་མོ་ཡུད་ཙམ་
བཅུ་གཉིས་ཡོད་དེ། དེ་གང་ཞེ་ན་དགུ་ཟླ་ཐ་ཆུང་ཡར་གྱི་ཚེས་བརྒྱད་ལ་མཚན་མོ་ཡུད་
~295.~

མཛོད་ཉི་མའི་དཀྱིལ་འཁོར།
ཙམ་བཅོ་བརྒྱད་ཉིན་མོ་ཡུད་ཙམ་བཅུ་གཉིས་ཡོད་དེ། །ལོ་གཅིག་ལ་དུས་གཅིག་ཏུ་ཉིན་
མོ་ཡུད་ཙམ་བཅོ་བརྒྱད་མཚན་མོ་ཡུད་ཙམ་བཅུ་གཉིས་ཡོད་དེ། །དེ་གང་ཞེ་ན། དབྱར་ཟླ་
ཐ་ཆུང་ཡར་གྱི་ངོའི་ཚེས་བརྒྱད་ལ་ཉིན་མོ་ཡུད་ཙམ་བཅོ་བརྒྱད་མཚན་མོ་ནི་ཡུད་ཙམ་བཅུ་
གཉིས་ཡོད་དེ། ཞེས་གསུངས་པ་འདི། །དབྱར་གྱི་ཟླ་བ་གཉིས་པ་ཡི། ཞེས་སོགས་རྐང་པ་
བཞི་དང་དོན་གཅིག་པ་ཁོ་ན་ཡིན་པའི་ཕྱིར། ཞེས་ཟེར། འོ་ན་གྲོ་བཞིན་གྱི་ཚེས་གཅིག་ལ་
དབྱར་སྔ་མ་ཁས་ལེན་མི་རིགས་པར་ཐལ། ཆུ་སྟོད་ཟླ་བ་ཅན་གྱི་ཚེས་གཅིག་ལ་དབྱར་སྔ་
མ་ཁས་ལེན་རིགས་པའི་ཕྱིར་ཏེ། དབྱུག་པའི་ཟླ་བའི་ཚེས་གཅིག་ལ་ལོ་དུས་ཀྱི་མགོ་
འཛིན་རིགས་པའི་ཕྱིར། རྟགས་ཁས། འདོད་ན། མེ་ཏོག་ཕྲེང་བརྒྱུད་ལས། གྲོ་བཞིན་ཅན་
གྱི་ཚེས་གཅིག་གི་སྔ་མའི་དབྱར་དེ་གཙོ་བོ་ཡིན། ཞེས་གསུངས་པས་གནོད་པའི་ཕྱིར།
གཞན་ཡང་ཧོར་ཟླ་བཅུ་གཉིས་པ་ལ་དགུན་ཉི་ལྡོག་པ་དང༌། ཧོར་ཟླ་དྲུག་པ་ལ་དབྱར་ཉི་
ལྡོག་པར་ཐལ། ཧོར་ཟླ་དགུ་པ་དང་ཐ་སྐར་གྱི་ཟླ་བ་དོན་གཅིག ། ཚེས་གཅིག་ལ་དུས་ཀྱི་
མགོ་བཟུང་བའི་དགུན་ཟླ་བ་བཞི་པ་ལ་དགུན་ཉི་ལྡོག །ཧོར་ཟླ་དྲུག་པ་དང་ཆུ་སྟོད་ཟླ་བ་
དོན་གཅིག །དེའི་དང་པོ་ལ་དབྱར་ཉི་ལྡོག་པའི་ཕྱིར། རྟགས་ཁས། འདོད་མི་ནུས་ཏེ་མངོན་
སུམ་དང་འགལ་བའི་ཕྱིར། །གཉིས་པ་ནི་སྐབས་འདིར་དུས་ཚིགས་ལ་གསུམ་དུ་ཕྱེ་བའི་
དབང་དུ་བྱས་ཏེ་སྨིན་དྲུག་གི་ཉ་ནས་བཟུངས་ཏེ་ཟླ་བ་བཞི་དགུན་གྱི་དུས་དབོའི་ཟླ་བ་
ནས་བཟུངས་ཏེ་ཟླ་བ་བཞི་དཔྱིད་ཀྱི་དུས། ཆུ་སྟོད་ཀྱི་ཉ་ནས་བཟུངས་ཏེ་ཟླ་བ་བཞི་དབྱར་
གྱི་དུས་ཏེ། དེས་ན་གཞུང་འདིས་དངོས་བསྟན་ལ་སྟོན་ཉིན་མཚན་མཉམ་པ་དང་། དཔྱིད་
ཉིན་མཚན་མཉམ་པ་བསྟན། ཤུགས་ལ་དབྱར་དགུན་གྱི་ཉི་མ་ལྡོག་དུས་ཀྱང་བསྟན།
དབྱར་གྱི་ཟླ་བ་གཉིས་པ་ལ་ཁྲུམས་ཀྱི་ཟླ་བའི་མར་ངོ། ། སྔོན་དུ་སོང་བའི་ཐ་མ་ཡར་ངོའི་
ཚེས་བརྒྱད་ཀྱི་ཉིན་སྟོན་ཉིན་མཚན་མཉམ་པ་འབྱུང༌། དེའི་ཚེས་དགུ་ནས་མཚན་མོ་རིང་
དུ་འགྱུར་ཞིང་ཉིན་མོ་དེ་ལས་ལྡོག་པ་ཐུང་དུ་འགྱུར། དེ་ལྟ་བུའི་ཚེས་དགུ་ནས་བཟུང་ཏེ་ཟླ་
~296~

མཛོད་ཉི་མའི་དཀྱིལ་འཁོར།
བ་དྲུག་དང་ཞག་ཕྱེད་དྲུག་ནས་དཔྱིད་ཉིན་མཚན་མཉམ་པ་འབྱུང་ཞིང་། དགུན་ཉི་ལོག་
ནས་ཟླ་བ་དྲུག་དང་ཞག་བཅུ་གཅིག་ཚུན་ལ་དབྱར་ཉི་ལྡོག །དགུན་རྣམས་ཀྱི་ཟླ་བ་བཞི་པ་
དབོའི་ཟླ་བ་མར་ངོ་སྔོན་དུ་སོང་ནས་ཡར་ངོའི་ཚེས་བརྒྱད་ལ་དཔྱིད་ཉིན་མཚན་མཉམ་པ་
འབྱུང་། དེའི་ཚེས་དགུ་ནས་མཚན་མོ་ཐུང་ངུར་འགྱུར་ཞིང་། ཉིན་མོ་དེ་ལས་ལྡོག་པ་རིང་
དུ་འགྱུར། དེ་ལྟ་བུའི་ཚེས་དགུ་ནས་བཟུང་ཏེ། ཟླ་བ་དྲུག་དང་ཞག་ཕྱེད་དྲུག་ནས་སྟོན་ཉིན་
མཚན་མཉམ་པ་འབྱུང་། དབྱར་ཉི་ལོག་ནས་ཟླ་བ་དྲུག་དང་ཞག་བཅུ་གཅིག་ཚུན་ལ་དགུན་
ཉི་ལྡོག་པའི་ཕྱིར་རོ། །འདིར་དུས་ཚིགས་ལ་བཞིར་ཕྱེ་བ་དང་བསྟུན་ན། དགུན་ཟླ་ར་བ་
དགུན་ཉི་ལྡོག་ན་ཟླ་སྨད་ལ་ལྡོག་པས་ཁྱབ། དགུན་ཟླ་འབྲིང་པོ་ལ་དགུན་ཉི་ལྡོག་ན་ཟླ་སྟོད་
ལ་ལྡོག་པས་ཁྱབ། དེ་བཞིན་དུ་དབྱར་ཟླ་ར་བ་ལ་དབྱར་ཉི་ལྡོག་ན་ཟླ་སྨད་དང་དབྱར་ཟླ་
འབྲིང་པོ་ལ་དབྱར་ཉི་ལྡོག་ན་ཟླ་སྟོད་ལ་ལྡོག་པས་ཁྱབ་པ་ཡིན་ལ། །འདི་ལྟ་བུའི་འཆད་
ཚུལ་འདི་ལོ་ཆེན་གྲགས་པ་རྒྱལ་མཚན་གྱི་ཊཱི ཀ་ཆེན་ལས་བཤད་ཅིང་། ཀུན་མཁྱེན་ཆོས་
ར་དཔལ་བཟང་གི་རིགས་ལམ་ནས་དྲངས་ཏེ། བདག་གི་རྣམ་དཔྱོད་ཀྱི་སུག་པར་
བྱིན་པའི་ལེགས་བཤད་རིན་པོ་ཆེའི་ཕྲེང་བ་འདི། སྐལ་བཟང་རྣམས་ཀྱི་མགུལ་བརྒྱན་པར་
བྱས་པས་མཁས་པ་རྣམས་ཀྱི་ཡིད་འཕྲོག་པར་འགྱུར་ཞིང་བསྟན་པའི་བདག་རྐྱེན་དུ་གྱུར་ཅིག །
བྱས་པ་ལ་ཁ་ཅིག་ན་རེ། སྔར་དྲངས་པའི་གདགས་པའི་ལུང་དོན་དངའགལ་ཞིང་། དགུན་
ཟླ་བཞི་པ་དགུན་ཐ་ཆུང་དང་དོན་གཅིག །དབྱར་གཉིས་པ་དབྱར་འབྲིང་པོ་དང་དོན་གཅིག་
པའི་ཕྱིར་རོ། །ཞེས་པར་གདགས་པའི་ལུང་དོན་འདིའི་ཤུགས་བསྟན་དང་སྦྱོར་ཞིང་། ཕྱི་མ་
རྣམས་ཕན་ཚུན་འགལ་བ་ཁོ་ན་ཡིན་ཏེ། དགུན་ཟླ་བཞི་པ་དང་དཔྱིད་ཟླ་ར་བ་དོན་
གཅིག །དབྱར་ཟླ་གཉིས་པ་དང་སྟོན་ཟླ་རྭ་བ་དོན་གཅིག་པའི་ཕྱིར་དང་། སྐབས་འདིའི་
ལྡོག་པ་ཅེས་པ་གོ་རིམ་ལྡོག་པའི་བརྡ་ཡིན་གྱི་ཉི་མ་འགྲོ་བ་སླར་ལྡོག་ཅེས་པའི་ཡི་གེའི་
བརྡ་དང་མི་འགྲིག་པའི་ཕྱིར། ༈ །ཇི་ཙམ་གྱིས་ཉིན་མཚན་རིང་ཐུང་དུ་འགྱུར་བ་བཞག་ཏུ་
~297~

མཛོད་ཉི་མའི་དཀྱིལ་འཁོར།
ཡོད་ཏེ། ཐང་གཅིག་རེ་རེར་འགྱུར་པའི་ཕྱིར་ཏེ། ཉིན་མཚན་རིང་བ་ཐང་གཅིག་གོ། །ཞེས་
གསུངས་པའི་ཕྱིར། ཐང་གཅིག་གི་ཚད་ཡོད་དེ། ཉིན་ཞག་གཅིག་ལ་དགུ་བརྒྱར་དགོས་
པའི་ཆ་གཅིག་ལྟ་བུ་ལ་འཇོག་པའི་ཕྱིར་དང༌། མཐུན་མོང་མ་ཡིན་པའི་གསང་བའི་རྒྱུད་
ལས་འབྱུང་དང་འཇུག་དང་གནས་པ་དང༌། གཅིག་ཏུ་གྱུར་པ་དབུགས་ཡིན་ཏེ། དབུགས་
དྲུག་ཆུ་སྲང་གཅིག་ཡིན་ཅིང་། ཆུ་སྲང་སུམ་ཅུ་དབྱུག་གུ་ཕྱེད། ཞེས་གསུངས་པས།
དབུགས་དྲུག་ལ་ཆུ་སྲང་གཅིག ཆུ་སྲང་ཆུ་ཚོད་ཉིན་ཞག་རྣམས། སྔ་མ་སྔ་མ་དྲུག་ཅུ་ལ་
ཕྱི་མ་ཕྱི་མ་རེ་རེ་སྟེ་ཆུ་ཚོད་དང་དབྱུག་གུ་རྣམ་གྲངས་ཡིན་པའི་ཕྱིར་རོ། །ཉི་མ་ལྷོར་སྒྲོད་
མཐར་ཐུག་པའི་ཚེ་གྲང་ཞིང་ཐུང་། བྱང་སྒྲོད་མཐར་ཐུག་པའི་ཚེ་ན་ཚ་ཞིང་རིང་བའི་རྒྱུ་
མཚན་ཅི་ཞེ་ན། ཁ་ཅིག་ན་རེ། འཛམ་བུ་གླིང་གི་ལྷོ་ཆུང་བ་རྒྱུ་མཚན་དུ་སྨྲ་བ་མི་རིགས་ཏེ།
སྒྲ་མི་སྙན་དང་ཁང་པ་གྲུ་བཞི་པའི་ནང་གི་ཉི་མ་ལ་རིང་ཐུང་མེད་པའི་སྐྱོན་དུ་འགྱུར་བའི་
ཕྱིར། །ཁ་ཅིག་རེ། རི་རབ་ཀྱི་ཟུར་གྱིས་སྒྲིབ་པ་ཡིན་ཟེར་བའང་མི་རིགས་ཏེ། ཉི་མ་ཐུང་
བའི་ཚེ་ལྷོ་ཕྱོགས་ནས་འཆར་པར་ཐལ་བའི་སྐྱོན་ཡོད་པའི་ཕྱིར། ཁ་ཅིག་ན་རེ། རྨ་བྱ་ཆེན་
མོ་ལས། ཉི་མ་དང་ནི་ཟླ་བ་དག །སུམ་ཅུ་རྩ་བདུན་ཚང་བ་ན། འཆར་བ་དང་ནི་ནུབ་པ་
དག །འཁོར་ལོ་མཚོན་ཆ་བཞིན་དུ་རྒྱུ། ཞེས་གསུངས་པ་རྒྱུ་མཚན་དུ་བྱས་ནས། མཚོན་
ཆའི་འཁོར་ལོ་བཞིན་དུ་རྒྱུ་བར་བཤད་པའང་མི་རིགས་ཏེ། དེ་ནི་མཚོན་ཆའི་འཁོར་ལོ་
འཕངས་པ་བཞིན། ཉི་མའི་དཀྱིལ་འཁོར་ནམ་མཁའ་ལ་འཁོར་ཞིང་འགྲོ་བའི་དཔེ་སྨོས་པ་
ཙམ་ཡིན་པའི་ཕྱིར། ཁ་ཅིག་ན་རེ། ལྷོ་སྒྲོད་མཐར་ཐུག་པའི་ཚེ་དཔག་ཚད་ཕྱེད་དང་དྲུག་
དང་གཅིག་གི་བཅོ་བརྒྱད་ཀྱི་ཆ་གཅིག་གིས་གླིང་ལས་ཡོལ་ནས་ཕྱིའི་རྒྱ་མཚོའི་སྟེང་ནས་
རྒྱུ། འོད་དངོས་ཀྱི་རྒྱ་མཚོ་ལ་ཕོག །དེའི་རྒྱུ་མཚན་གྱིས་དགུན་ལུ་མ་ལ་སོགས་པའི་ཆུ་
དྲོ་པ་ཡིན་ཅིང་། བྱང་སྒྲོད་མཐར་ཐུག་པའི་ཚེ་དཔག་ཚད་ཕྱེད་དང་དྲུག་དང་གཅིག་གི་བཅོ་
བརྒྱད་ཀྱི་ཆ་གཅིག་གི་རྒྱ་མཚོ་ལས་ཡོལ་ནས་གླིང་གི་སྟེང་ནས་རྒྱུ། དེའི་རྒྱུ་མཚན་གྱིས་
~-298-

མཛོད་ཉི་མའི་དཀྱིལ་འཁོར།
གླིང་ཤིན་ཏུ་ཚད་པ་ཚ་བ་ཡིན་ཅིང་། རིང་ཐུང་ནི་འཕུལ་བྱེད་ཀྱི་རླུང་དྲག་ཞན་གྱིས་ཡིན་
ནོ། །ཞེས་གསུངས་། ༈ །རང་ལུགས་ནི། སེམས་ཅན་སྤྱི་མཐུན་གྱི་ལས་ཀྱི་དབང་གིས་
ཡིན་ཏེ། མཛོད་འགྲེལ་ལས། ཉི་མའི་འགྲོས་ཀྱི་བྱེ་བྲག་གིས། འདི་ན་ཉིན་མོ་དང་མཚན་མོ་
རིང་ཐུང་དུ་འགྱུར་རོ། །ཞེས་གསུངས་ཤིང་། ཨོ་སོ་སྐྱེ་ཐོས་བསམ་བྱ་མ་ཡིན་པའི་གནས་
ཡིན་པའི་ཕྱིར་རོ། །དཔེར་ན་ཚེར་མའི་རྣོ་བ་དང་སྲན་མའི་ཟླུམ་པ་དང་། ཉི་མའི་འཆར་ནུབ་
སོགས་ལ་རྒྱུ་ཡོད་ཀྱང་། པསམ་བྱ་མ་ཡིན་པའི་གནས་ཡིན་ཏེ་བསམ་གྱིས་མི་ཁྱབ་པའི་
ཕྱིར། ཞེས་ཀུན་མཁྱེན་གསུངས་ཏེ་ཤིན་ཏུ་ལེགས་སོ། །ཟླ་བའི་དཀྱིལ་འཁོར་ལ་འཕེལ་
འགྲིབ་ཏུ་སྣང་བའི་རྒྱུ་མཚན་ཡོད་དེ། མར་ངོ་ལ་ཉི་མ་དང་ཟླ་བ་ཇེ་ཉེར་གྱུར་པ་ལས། ཟླ་བ་
རང་གི་གྲིབ་མ་བབས་པས་རིམ་གྱིས་མི་རིག་པར་སྣང་ལ། །གནམ་གང་གི་ཚེ་ཤིན་ཏུ་ཉེ་
བས་རང་གི་གྲིབ་མས་རིལ་པོ་སྒྲིབས་པས་ཟླ་བ་མི་སྣང་། ཡར་ངོ་ལ་ཉི་མ་དང་ཇེ་རིང་དུ་
གྱུར་པས། གྲིབ་མ་ཇེ་ཆུང་དུ་གྱུར་པས་འཕེལ་ཞིང་ཉ་པའི་ཚེ་ཤིན་ཏུ་རིང་བས་སྒྲིབ་བྱེད་
མེད་པར་རིལ་པོ་མཐོང་བ་ཡིན་པའི་ཕྱིར་དེ། དཔེར་ན་སྒྲོན་མེ་དང་ཀ་བ་པཞིན་ནོ། །ཞེས་
གསུངས། སློབ་དཔོན་འཕགས་པ་ཐོགས་མེད་ན་རེ། ཟླ་བའི་དཀྱིལ་འཁོར་གྱི་གཞོགས་
གཅིག་བཻཌཱུརྱ་ལས་གྲུབ །ཅིག་ཤོས་ཆུ་ཤེལ་ལས་གྲུབ་པས། བླ་འོག་འཛུར་བའི་ཚུལ་གྱིས་
ཆུ་ཤེལ་ལས་གྲུབ་པའི་ཕྱོགས་རངས་པོར་སྣང་བ་ན་ཉ་གང༌། བཻཌཱུ་རྱ་ལས་གྲུབ་པའི་
ཕྱོགས་རངས་བོར་སྣང་བ་ན་གནམ་གང༌། དེ་ལས་གཞན་དུ་སྣང་ངོ་། ཞེས་གསུངས་
སོ། །གཉིས་པ་གཞུང་དོན་ནི། ཉིན་མཚན་རིང་ཐུང་དུ་འགྱུར་པའི་ཚུལ་བཞག་ཏུ་ཡོད་དེ།
དབྱར་ཟླ་གཉིས་པ་ལ་སྟོན་ཉིན་མཚན་མཉམ་པ་འབྱུང་། དགུན་ཟླ་བཞི་པ་ལ་དཔྱིད་ཉིན་
མཚན་མཉམ་པ་འབྱུང་བའི་ཚུལ་གྱིས་འགྱུར་བའི་ཕྱིར། ༈ ། གཉིས་པ་རི་རབ་ལ་བརྟེན་
པའི་རྒྱལ་ཆེན་རིས་བཞི་པའི་གནས་སྟོན་པ་ནི། འདི་ལ་བང་རིམ་བཞི་ཡོད་དེ། རྐང་པ་
བརྒྱད་དེ། རི་རབ་འདི་ལ་ཆུ་མཚམས་ཡན་ཆད་ལ་བང་རིམ་བཞི་ཡོད། བཞི་པོ་ལ་བར་
~299~

མཛོད་ཉི་མའི་དཀྱིལ་འཁོར།
ཐག་དཔག་ཚད་སྟོང་ཕྲག་བཅུ་རེ་ཡོད་པར་མཉམ། རྒྱ་ཁྱོན་གྱི་ཚད་རིམ་བཞིན་རི་རབ་
ལས་ཕྱིར་དཔག་ཚད་སྟོང་ཕྲག་བཅུ་དྲུག་བརྒྱད། བཞི་གཉིས་ཀྱིས་ཕྱིར་འཕགས། དེ་བཞི་
ལ་མས་རིམ་བཞིན་གནོད་སྦྱིན་ལག་ན་རིན་པོ་ཆེའི་གཞོང་པ་བདུད་རྩིས་གང་བ་ཐོགས་
པ། མེ་ཏོག་གི་ཕྲེང་པ་ཐོགས་པ། རྒུན་ཆང་གིས་རྟག་ཏུ་མྱོས་པའི་རྟག་མྱོས། རྒྱལ་ཆེན་
བཞི་དང་དེའི་འཁོར་གྱི་ལྷ་རྣམས་གནས་ཤིང་། གསེར་རི་བདུན་ལ་ཡང་རྒྱལ་ཆེན་རིགས་
བཞི་པའི་ལྷ་རྣམས་གནས་སོ། །དེ་ཡང་བང་རིམ་སྟེང་མའི་ཤར་ཕྱོགས་ན་རྒྱལ་ཆེན་ཡུལ་
འཁོར་སྲུང༌། ལྷོ་ན་འཕགས་སྐྱེས་པོ། ནུཔ་ན་མིག་མི་བཟང་། བྱང་ན་རྣམ་སྲས་ཀྱི་ཕོ་བྲང་
ཏེ་རིམ་བཞིན་ཡུལ་འཁོར་སྲུང་། འཕགས་སྐྱེས་པོ། སྣ་ཚོགས་གཟུགས། ལྕང་ལོ་ཅན་ཡོད་
ལ། སློབ་དཔོན་འཕགས་པ་ཐོགས་མེད་ཀྱིས། བང་རིམ་བཞི་ལ་གནོད་སྦྱིན་ལག་ན་ཡོལ་
གོ་ཐོགས་པ་ཁྲག་ཐོགས་པ། རྟག་མྱོས་པ། ཕྲེང་ཐོགས་པ་རྣམས་གནས། གཉའ་ཤིང་འཛིན་
གྱི་ངོས་བཞི་ན་རྒྱལ་ཆེན་སྡེ་བཞིའི་ཕོ་བྲང་བཞི་པོ་གནས་པར་བཤད་དོ།
༈། གཉིས་པ་སུམ་ཅུ་རྩ་གསུམ་པའི་གནས་སྟོན་པ་ནི། ལྷུན་པོའི་རྩེ་ན་སུམ་ཅུ་
གསུམ། རྐང་པ་བཅུ་དྲུག་ཏེ་སླའོ། སུམ་ཅུ་རྩ་གསུམ་ཞེས་པ། ནོར་ལྷ་བརྒྱད། དྲག་པོ་བཅུ་
གཅིག །ཉི་མ་བཅུ་གཉིས། ·ཐ་སྐར་གྱི་བུ་གཞོན་ནུ་གཉིས་ཏེ་གཙོ་བོ་སུམ་ཅུ་རྩ་གསུམ་
མམ། ཉེ་དབང་གཉིས། བརྒྱ་བྱིན་དང་སོ་གསུམ་ཡོད་པས་སམ་ཉེ་འཕྲུལ་ལྗང་བུ། ཡིད་
སེང་སེང་པོ། མེ་ཏོག་གི་ཚལ་ལ་སོགས་པ། འཛམ་བུ་གླིང་པ་ལ་བསྒྲག་ཏུ་རུང་བའི་ལྷ་
གནས་མི་འདྲ་བ་སོ་གསུམ་ཡོད་པའམ། ལེགས་སྤྱད་ལྷན་ཅིག་ཏུ་བྱས་པ་རྣམས་དེར་སྐྱེ་བ་
ལ་སྙན་པའི་མིང་གིས་སུམ་ཅུ་རྩ་གསུམ་ཞེས་བྱའོ། ། དང་པོ་གསུམ་ནི། འཆི་མེད་མཛོད་
ཀྱི་འགྲེལ་པར། ཆུ་དང་བསྟན་པ་ཟླ་བ་དང༌། འཛིན་བྱེད་རླུང་དང་མེ་དང་ནི། །ནམ་ལངས་
འོད་བྱེད་ཅེས་བྱ་བ། །བརྒྱད་པོ་ནོར་གྱི་ལྷ་ཞེས་བྱ། ཞེས་དང་། མ་སྐྱེས་སྐད་ཅིག་འཕེལ་
དང་སྟོད། དྲག་པོ་དང་ནི་བརྩོན་འགྲུས་ལྡན། །འཕྲོག་བྱེད་དེ་ནས་བདེ་འབྱུང་དང་། སྤྱན་
~300~

མཛོད་ཉི་མའི་དཀྱིལ་འཁོར།
གསུམ་གཞན་ལས་རྒྱལ་བ་དང༌། དབང་ལྡན་དང་ནི་ས་གསུམ་པ། དྲག་པོ་བཅུ་གཅིག་
ཤེས་པར་བྱ། །ཞེས་དང་དེ་ལ་ཉི་མ་བཅུ་གཉིས་ནི། དབང་པོ་བྱེད་པོ་ལམ་པ་དང༌། ཆར་
འབེབས་སྟོད་བྱེད་སྔོན་མིན་འཕང༌། མི་གཟུགས་ཁྱབ་འཇུག་འོད་ཅན་དང་། ཆུ་བདག་
གཤིན་རྗེ་ཞེས་བྱའོ། །ཞེས་སློབ་དཔོན་རབ་འབྱོར་ཟླ་བས་གསུངས་ཏེ། དྲག་པོ་བཅུ་
གཅིག་དང་གཞོན་ནུ་གཉིས་ཏེ་བཅུ་གསུམ་པོ་གཙང་རིགས་ཀྱི་དཔལ་མགོན་ཡིན། བརྒྱ་
བྱིན་ནོར་ལྷར་རྟོགས་ཤིང་། དེང་སང་གི་དུས་ཀྱི་ལྷའི་དབང་པོ་བརྒྱ་བྱིན་གྱི་མཚན་མིག་
མཛེས་ཅེས་བྱ་བ་ཡིན་པ་དང་། ཐ་སྐར་གྱི་བུ་གཞོན་ནུ་གཉིས་ནི། ནག་པ་དང་ལྷ་མཚམས་
པ་ཡིན་པ་དང་། དྲག་པོ་བཅུ་གཅིག་ནི། བི ཥི་དང་། ཚོགས་བདག་དང་། གཤིན་རྗེ་དང་།
ཙ་ར་དང༌། མཧཱ་ཀ་ལ་དང་། བྷྲ་མ་གཱི་རི་ཏི་དང༌། ཀ་ར་མ་རྟི་ལ་སོགས་པའོ། །ཉི་མ་བཅུ་
གཉིས་ནི། དགའ་བོ་དང་། ཉེར་དགའ་དང་། དབང་ཕྱུག་དང་། འོད་བྱེད་དང་འོད་སྐྱོང་།
ཐབས་ཆེན་དང་། སེང་སེང་དང་། གང་པོ་དང་། བདེ་བ་དང་། ཤེས་ཆེན་དང་། ལེགས་ཆེན་
དང་། ལྷ་མཆོག་ཅེས་བྱ་བ་ཡིན་ནོ། །ཞེས་སྔོན་གྱི་མཁས་པ་དུ་མས་བཤད་དོ། །གྲོང་ཁྱེར་
ལྟ་ན་སྡུག་གྱི་ཕྱི་རོལ་བྱང་ཤར་གྱི་མཚམས་ན། ཤིང་ཡོངས་འདུ་ས་རྡོལ་ཞེས་བྱ་བ། སུམ་
ཅུ་རྩ་གསུམ་པའི་འདོད་པའི་དགའ་བ་མཆོག་གི་གནས་སུ་གྱུར་པ་དཔག་ཚད་ལྔ་བཅུ་
མཐུར་དུ་ཟུག་པ། དཔག་ཚད་བརྒྱ་གྱེན་དུ་འཕགས་པ་ཡལ་ག་དང་ལོ་འདབ་ཀྱི་དཔག་
ཚད་ལྔ་བཅུར་ཁྱབ་པ། དྲི་ཞིམ་པོ་རྫི་ཕྱོགས་སུ་དཔག་ཚད་བརྒྱ་དང་། རྫི་ཕྱོགས་མ་ཡིན་
པར་དཔག་ཚད་ལྔ་བཅུས་ཁྱབ་པ་ཡོད་དོ། །འོ་ན་ལུང་བར་མའི་མདོ་ལས། མེ་ཏོག་དྲི་ནི་རྫི་
ཕྱོགས་མིན་མི་འགྲོ། རྩ་བའི་རྒྱ་སྤོས་ཙན་དན་ཡང་མིན་ཏེ། མཁས་རྣམས་དྲི་ནི་རྫི་ཕྱོགས་
མི་འགྲོ་ཏེ། སྐྱེས་བུ་དམ་པ་ཕྱོགས་རྣམས་ཀུན་ཏུ་འགྲོ། ཞེས་གསུངས་པ་དང་། འགལ་ལོ་
ཞེ་ན་མི་འགལ་ཏེ། མིའི་ཡུལ་གྱི་མེ་ཏོག་གི་དྲི་ལ་དགོངས་པའི་ཕྱིར་རོ། ། ཤིང་དེའི་དྲུང་ན་
ཨར་མོ་ནི་རྐ་ལྟ་བུའི་རྡོ་ལེབ་ཅེས་པ། ངོས་རེ་རེ་ལ་དཔག་ཚད་ལྔ་བཅུ་པ། མཐའ་བསྐོར་དུ་
Pad 301~

མཛོད་ཉི་མའི་དཀྱིལ་འཁོར།
དཔག་ཚད་ཉིས་བརྒྱ་པ། འཕངས་སུ་དཔག་ཚད་ཕྱེད་དང་དྲུག་དང་གཅིག་གི་བཅོ་བརྒྱད་
ཀྱི་ཆ་གཅིག་ཡོད་པ། མཐིལ་ཚོན་སྣ་བརྒྱ་རྩ་གཅིག་གི་བཀྲ་བ། འཇམ་ཤིང་གཉེན་པ། མེ་
ཏོག་མན་ད་ར་བ་པུས་མོ་ནུབ་ཙམ་གྱིས་ཁེབས་པའི་དབུས་ན་བརྒྱ་བྱིན་གྱི་སེང་ཁྲི་ལ་
བསྐོར་ཏེ། ཉེ་དབང་རྣམས་ཀྱི་ཁྲི་དང་། དེའི་མཐར་སྐོར་དུ་མེ་ཏོག་དང་འབྲས་བུའི་ཤིང་ལྟ་
ན་སྡུག་ཅིང་མཛེས་པས་བརྒྱན་པ་ལ་སོགས་པ་ཡོད། དེར་ལྷ་རྣམས་དབྱར་ཟླ་བཞིར་
འདོད་ཡོན་ལ་རྩེའོ། །དེ་ན་གླང་པོ་ཆེ་ས་བསྲུང་གི་བུ། ཚད་སྔར་གླང་པོ་ཆེ་རབ་བརྟན་ལ་
བཤད་པ་བཞིན་ལ། མགོ་བོ་སུམ་ཅུ་རྩ་གསུམ་སྤྲུལ་སྟེ་དབུས་མ་ལ་བརྒྱ་བྱིན་དང་། གཞན་
རྣམས་ལ་ཉེ་དབང་སོ་གཉིས་ཞོན་ནས་རླུང་ལྟར་མགྱོགས་མགྱོགས་སུ་ཨར་མོ་ནི་ཀའམ་
ཟླ་བ་དཀར་པོ་ལྟ་བུའི་རྡོ་ལེབ་དེའི་སྟེང་དུ་འགྲོ་ཞིང་། གླང་པོ་ཆེའི་ལུས་བཞག་སྟེ། ལྷའི་
པུའི་ལུས་སུ་འདོད་ཡོན་ལ་ལོངས་སྤྱོད། གྲོང་ཁྱེར་ལྟ་ན་སྡུག་གི་ལྷོ་ནུབ་ཀྱི་མཚམས་སུ་
ལྷ་རྣམས་ཀྱི་བྱ་བ་དང་བྱ་བ་མ་ཡིན་པ་བཀའ་བགྲོ་བའི་གནས་ཆོས་བཟང་ལྷའི་མདུན་ས་
ཞེས་བྱ་བ། ཐད་ཀར་དཔག་ཚད་སུམ་བརྒྱ། མཐའ་སྐོར་དུ་དཔག་ཚད་དགུ་བརྒྱ། གྲོང་
ཁྱེར་ལྟ་ན་སྡུག་ལས་དཔག་ཚད་ཕྱེད་དང་ལྔས་གྱེན་དུ་འཕགས་པ། འོག་གཞི་དང་། ཀ་བ་
དང་། ཡང་ཐོག་དང༌། སྤྱི་འདུས་ཀྱི་གདུང་ལ་སོགས་པ་ཐམས་ཅད་ཤེལ་ལས་གྲུབ་པ།
དབུས་ན་བཻ ཌཱུརྱའི་ཀ་བ་ཟུར་བརྒྱད་པ་སྐྲའི་རྩེ་མོ་ཙམ་གྱིས་སྤྱི་འདུས་ཀྱི་གདུང་ལ་མ་རེག་
པ། དེ་ན་ཡང་དབུས་ན་ལྷ་དབང་གི་སེང་ཁྲི། དེ་ལ་སྐོར་ཏེ་ཉེ་དབང་རྣམས་ཀྱི་གསེར་ཁྲི་ཡོད་
པས་དེར་ལྷ་དང་མི་རྣམས་ཀྱི་དོན་སེམས་ཤིང་རྟོག་པར་བྱེད་དོ། །སའི་དངོས་གཞིར་རྡོ་
ལེབ་འདུན་ས་དང་ཉེ་བ་ན་ཡོད། མདུན་ས་ལྟ་ན་སྡུག་གི་བྱང་ཤར་ན་ཡོད། ཅེས་བཤད།
གདགས་པར་རྡོ་ལེབ་ཤིང་ཡོངས་འདུ་དང་ཉེ་བ་ན་ཡོད། མདུན་ས་ལྟ་ན་སྡུག་གི་ཤར་ལྷོ་ན་
ཡོད་ཅེས་བཤད་དོ། །གཉིས་པ་ས་དང་མ་འབྲེལ་བའི་ལྷ་གནས་ནི། དེ་སྟེང་ལྷ་རྣམས་
གཞལ་མེད་ཁང་། རྐང་པ་གཅིག་ཏེ་སུམ་ཅུ་རྩ་གསུམ། དེའི་སྟེང་ན་འཐབ་བྲལ་ནས་འོག་
~302~

མཛོད་ཉི་མའི་དཀྱིལ་འཁོར།
མིན་གྱི་བར་གྱི་ལྷ་རྣམས་གཞལ་མེད་ཁང་། ནམ་མཁའ་འབའ་ཞིག་ལ་གནས་སོ། །ཆོས་
མངོན་པ་ཀུན་བཏུས་ལས། ནམ་མཁའ་ལ་གཞལ་མེད་ཁང་རྣམས་དང་། ཞེས་གསུངས་
པའང་། འདི་ཉིད་དོན་གཅིག་ཅིང་། སྤྱིར་ཉི་ཟླ་སྐར་གསུམ་གྱི་གཞལ་མེད་ཁང་རྣམས་ཀྱང་
ནམ་མཁའ་ལ་གནས་པ་ཡིན་པའི་ཕྱིར་རོ། །ཞར་ལ་ལྷ་མ་ཡིན་གྱི་གནས་བཤད་ན། ཆུ་
མཚམས་མན་ཆད་ཀྱི་རི་རབ་ཀྱི་ཁང་སེང་ན་ཡོད་ཅིང་། དེ་ཡང་ཆུ་མཚམས་མན་གྱི་
དཔག་ཚད་སུམ་ཁྲི་ན་འོད་ལྡན་གྱི་གྲོང་ན། ལྷ་མིན་གྱི་དབང་པོ་སྒྲ་གཅན། དེ་ནས་དཔག་
ཚད་བཞི་སྟོང་ན་སྐར་ཕྲེང་གི་གྲོང་ན་ལྷ་མིན་གྱི་དབང་པོ་མགུལ་ཕྲེང་། དེ་ནས་དཔག་ཚད་
བཞི་སྟོང་ན་བསྟན་པའི་གྲོང་ན་ལྷ་མིན་གྱི་དབང་པོ་རབ་གནོན། དེ་ནས་དཔག་ཚད་བཞི་
སྟོང་ན་དབང་ཆེན་གསེར་གྱིས་གཞི་ལ་ཟབ་པའི་གསེར་ལྡན་གྱི་གྲོང་ན་ལྷ་མིན་གྱི་དཔང་
པོ་ཐགས་བཟང་རིས་ཡོད་ཅིང་། ལྷ་མཐོ་རིམ་བཞིན་བཟང་། ལྷ་མིན་ནི་དམའ་རིམ་བཞིན་
བཟང་བ་ཡིན་ཅིང་། གསེར་གྱི་ས་གཞི་ལ་ལྟ་ན་སྡུག་གི་དོད། གྲོང་ཁྱེར་གསེར་ལྡན་ཁང་
བཟང་རྣམ་རྒྱལ་གྱི་དོད་བལྟམས་པ་ཅན། མདུན་ས་ཆོས་བཟང་གི་དོད་ནོར་བཟང་། ཤིང་
ཡོངས་འདུའི་དོད་ཙི་སྷ་པ་ཏྲ། རྡོ་ལེབ་ཀྱི་དོད་རྡོ་ལེབ་བཟང་པོ། མཚམས་བཞི་དོད་ཤར་
སོགས་ན་ཀུན་དགའ། རབ་དགའ། དགའ་འོ་ཀུན་དགའ་རྭ་པ། ས་བཞིའི་དོད། ཀུན་དགའ་
ཅན་ནས། ཀུན་དགའ་རྭ་བ་ཅན་གྱི་བར་རོ། །གླང་པོ་ཆེ་རབ་བརྟན་གྱི་དོད། བཟོད་པར་
དཀའ་བས་བསྲུངས་གི་བུའི་དོད་ཏི་སེ་གངས་བརྩེགས། རྟ་སྤྲིན་གྱི་ཤུགས་ཅན་གྱི་དོད་རྟ་
བྲག་འཇིགས་ཞེས་སོགས་ཡོད་དོ། །ལྷ་དང་འཐབ་པ་ནི་ལྷ་ལྷ་མིན་གྱི་པུ་མོ་འདོད་པ་དང་ལྷ་
མིན་གྱིས་ལྷ་ཡི་བདུད་རྩི་འདོད་པས་ཞེས་འགྲས་ཏེ། ལྷ་མིན་རྣམས་རི་རབ་ཀྱི་ཁོང་སེང་
ནས་གསེར་དངུལ། མན་ཤེལ་བཻཌཱུརྱའི་མཚོན་ཐོགས་ཤིང་གོ་ཆ་གྱོན་ཏེ་ཆས་པ་ན།
དམག་གི་བར་གྱིས་བརྒྱ་སྦྱིན་གདན་མགུལ་བས། དམག་འོང་བར་ཤེས་ཏེ། ཀླུ་དཀར་
ཕྱོགས་ལ་དགའ་བ་རྣམས་དང་འཐབ། དེ་ནས་ཀླུ་རྣམས་ཀྱི་མ་ཐུབ་ན་ཆུ་མཚམས་ནས་
~303~

མཛོད་ཉི་མའི་དཀྱིལ་འཁོར།
འཐོན་ཏེ། རྫུ་འཕྲུལ་གྱི་ནམ་མཁའ་ལ་འཕགས་ཏེ། བང་རིམ་གྱི་ལྷ་རྣམས་དང་འཐབ།
ཚེ་ལྷ་གནས་གསལ་བའི་ཆེད་དུ་སྒྲ་གཅན་གྱི་ཉི་ཟླ་ལག་པས་སྒྲིབས་ཤིང་རྒྱལ་ཕམ་དང་སྐྱེ་
དགུའི་བདེ་སྡུག་འཛམ་བུ་གླིང་གི་དགེ་སྡིག་ལ་རག་ལས་པས་ལྷ་རྣམས་གླིང་འདི་ཡང་ཡང་
ཉུལ་ལོ། །དེའི་ཚེ་རྣམ་སྲས་ཀྱིས་རི་རབ་ལ་ངལ་གསོ་ཤིང་འཐབ་པས་ངལ་བསོས་པོ་དང་།
སུམ་ཅུ་རྩ་གསུམ་པ་ལ་ལྟོས་ཏེ་ལུས་ཆུང་བས་ལུས་ངན་པོ་སྟེ། འདི་ལྟ་བུས་ཀྱང་བདག་
འཕམ་ནུས་པ་ཞེས་སྨྲས་པས་ལུས་ངན་པོ་གྲགས། གལ་ཏེ་དེས་མ་ཐུབ་ན། རྒྱལ་ཆེན་
བཞི་པོ་སུམ་ཅུ་རྩ་གསུམ་དུ་ཕྱིན་ཏེ། ཀོའུ་ཤི་ཀ་བདག་ཅག་བསྲུང་མ་ལྔས་ལྷ་མ་ཡིན་མ་
ཐུབ་པར་རི་རབ་ཀྱི་སྟེང་རྫིས་པ་མཁྱེན་པ་མཛོད་ཅིག ། ཅེས་གསོལ་པ་དང་། དབང་པོས་
ལྷ་རྣམས་ལ་བཀའ་བསྒོ་ཏེ་རྩུབ་འགྱུར་གྱི་ཚལ་དུ་ཕྱིན་ནས་འཐབ་པར་མོས་པ་དང་། གླང་
པོ་ཆེ་རབ་བརྟན་གྱིས་དབང་པོའི་བསམ་པ་ཤེས་ཏེ་མགོ་བོ་སུམ་ཅུ་རྩ་གསུམ། མགོ་བོ་རེ་
རེ་ལ་མཆེ་བ་དྲུག་སོགས་སྤྲུལ་ཏེ། དབུས་མ་ལ་བརྒྱ་བྱིན། གཞན་རྣམས་ལ་ཉེ་དབང་
རྣམས་ཞོན་ནས་གྲོང་ཁྱེར་ལྟ་ན་སྡུག་ནས་འཐོན་ཏེ། རི་རབ་ཀྱི་ནུབ་ཀྱི་སྟེང་དུ་འཐབ།
གདགས་པར་ལྷོ་ཕྱོགས་སུ་འཐབ་པར་བཤད། ལྷ་མིན་རྣམས་རི་འཕེན་ཅིང་། དེ་ཀུན་བརྒྱ་
བྱིན་གྱི་རྡོ་རྗེས་བཅོམས་པའི་དུམ་བུ་རོལ་མཚོ་སོགས་སུ་ལྷུང་པས་སྲོག་ཆགས་དུ་མ་ཤི་
ཏེ། མཚོ་དམར་པོར་འགྲོ། ལྷའི་མགོ་བོ་དང་སྐེད་པ་ཆད་ན་འཆི། ཡན་ལག་གཞན་བཅད་
ཀྱང་མི་འཆི་ཞིང་། སྡུག་བསྔལ་ཆེན་པོ་འབྱུང་ཡང་སླར་སྐྱེ། ལྷ་མ་ཡི་མི་བཞིན་དུ་གནད་དུ་
འཕོག་ན་འཆི་ལ། ལྷ་དག་ཕམ་ན་གྲོང་ཁྱེར་ལྟ་ན་སྡུག་དུ་ཟློག་ཅིང་གྲོང་ཁྱེར་གྱི་སྒོ་བཅད་
པས་ཐུབ་བོ། །ལྷ་མིན་ཕམ་ན། གསེར་གྱི་ས་གཞིའི་སྟེང་དུ་མཚོ་ཀུན་སྣང་ལ། ཤི་བ་དང་
རྐང་ལག་ཆད་པ་སོགས་ཀྱི་གཟུགས་བརྙན་ཤར་ཏེ། དམག་མ་ལོག་པའི་སྔ་རོལ་ཏུ་མྱ་ངན་
དཔག་མེད་འབྱུང་བར་བཤད་དེ། དཀོན་མཆོག་ཏ་ལའི་གཟུངས་ལས། དྭངས་པའི་མཚོ་ལ་
ཡན་ལག་བཞི་པའི་དམག དེ་དག་སོ་སོར་རང་གི་གཟུགས་བརྙན་མཐོང་། རལ་གྲི་མདའ་
~304~

མཛོད་ཉི་མའི་དཀྱིལ་འཁོར།
མཚོན་གཞུ་དང་མདུང་རྣམས་དང་། གོ་གྱོན་གཞོན་དང་ཐོགས་པ་བཅས་སུ་མཐོང་། གང་
གི་གཟུགས་གང་གང་གནས་གང་ཆད་གང་། དེ་དང་དེ་དག་དེ་ལྟར་ཆུ་ལ་མཐོང་། ཞེས་
གསུངས་ཤིང་། མཚོ་འདི་ལ་ཞུན་མཐོང་ཞེས་ཀྱང་བཤད། ལྷ་མིན་གྱི་མཚོན་ཆ་བཞི་ཞེས་
པ། རལ་གྲི་མདུང་འཕངས་ཐུང་། མདའ་གཞུ་བཞི་ཡིན་ལ། ལྷའི་དཔུང་ཚོགས་བཞི་ཞེས་
པ་། རྟ་པ་དང་། གླང་པོ་ཆེ་དང་། ཤིང་རྟ་དང་། དཔུང་བུ་ཆུང་གི་དམག་བཞིའོ། །གསང་བ་
བསམ་གྱི་མི་ཁྱབ་པའི་མདོ་ལས། ཐག་བཟང་རིས་ཀྱི་ཤིང་རྟ་དཔག་ཚད་བདུན་བརྒྱ་པ།
རྟག་ཏུ་འགྲོ་བ་ཞེས་བྱ་པ། ལྷའི་དབང་པོ་བརྒྱ་བྱིན་གྱི་ལག་པ་གཡོན་པས་འཛིན་ནུས་པར་
གསུངས། དེ་ན་ལྷ་མིན་གྱིས་འཐབ་པ་དང་བྲལ་བས་ན་འཐབ་བྲལ། ལྷའི་བུ་ཕོ་མོ་ཟུང་རེ་རེ་
ཅིག་ཆར་དུ་སྐྱེ་བས་ན། ཚེ་མ་ཞེས་ཀྱང་བྱ། ཐེག་པ་ཆེན་པོའི་ཆོས་ཀྱི་དགའ་བདེ་ལ་ལྷག་
པར་ལོངས་སྤྱོད་པས་དགའ་ལྡན་པ་སྟེ། དགའ་ལྡན་དུ་སྐྱེ་བའི་རྒྱུ་ནི། དྲན་པ་ཉེར་བཞག་
ལས། ཐོས་པ་མང་དང་ཆོས་འཛིན་དང་། ཤེས་རབ་ལྡན་ཞིང་ཐར་པ་འདོད། ཡོན་ཏན་
རྣམས་ལ་དགའ་བའི་མི། དེ་རྣམས་དགའ་ལྡན་ཉེ་བར་འགྲོ། ཞེས་གསུངས་པ་ལྟར་རོ། །དེ་
ཡན་ཆད་སླ་བས་སོ། ༈ །གཉིས་པ་དེ་དག་གི་སྤྲོས་པ་ནི། འདོད་པ་སྤྱོད་པ་དྲུག་ཡིན་ཏེ།
ཞེས་སོགས་ཏེ། གོ་སླ་ཞིང་། གདགས་པ་ལས་བཞི་པོ་འདིས་འཁྲིགས་པའི་དུས་ཀྱི་ཚད་
བསྟན་པ་ཡིན་ནོ། །ཞེས་གསུངས་སོ། །བོང་ཚོད། འཛམ་བུ་གླིང་གི་ལོ་བརྒྱ་པའི་དུས་ཀྱི་
བྱིས་པ་ལོ་ལྔ་ལོན་པ་ནས། བཅུ་ལོན་པའི་བོང་ཚོད་ཙམ་དུ་འདོད་ལྷ་དྲུག་སྐྱེ། གཟུགས་
ཁམས་པའི་ལྷ་རྣམས་ལུས་ཡོངས་སུ་རྫོགས་པ་གོས་དང་བཅས་པ་དང་། རྒྱལ་བུ་དོན་
གྲུབ་དང་། དགེ་སློང་མ་དཀར་མོ་ཅེས་པ་ཡང་གོས་དང་བཅས་ཏེ་སྐྱེས་པར་གསུངས་
སོ། །གནས་རྣམས་ཀྱི་བར་ཐག་ནི། རྒྱལ་ཆེན་རིགས་བཞིའི་གནས་ནས་འཛམ་བུ་གླིང་གི་
བར་ལ་ཇི་ཙམ་ཡོད་ལྟར་དུ། རྒྱལ་ཆེན་རིགས་བཞི་པ་ནས་སུམ་ཅུ་རྩ་གསུམ་པའི་བར་ལ་
ཡོད། སུམ་ཅུ་རྩ་གསུམ་པ་ནས་འཛམ་བུ་གླིང་གི་བར་ལ་དཔག་ཚད་བརྒྱད་ཁྲི་ཡོད་པ་
~305~

མཛོད་ཉི་མའི་དཀྱིལ་འཁོར།
བཞིན་དུ་སུམ་ཅུ་རྩ་གསུམ་པའི་གནས་ནས་འཐབ་བྲལ་བའི་བར་ལ་ཡོད་པ་ནས་ཤིན་ཏུ་
མཐོ་བ་ནས་འཛམ་བུ་གླིང་གི་བར་ཇི་ཙམ་ཡོད་པ་བཞིན་ཤིན་ཏུ་མཐོ་བ་ནས་འོག་མིན་གྱི་
བར་ལ་ཡོད་པའི་ཕྱིར་རོ། །གནས་ནས་གནས་འོག་ཇི་སྲིད་པ། དེ་ནས་དེ་ཡི་གོང་དེ་སྲིད།
ཞེས་གསུངས་པའི་ཕྱིར། །རང་གི་རྫུ་འཕྲུལ་ལམ་གཞན་གྱི་རྫུ་འཕྲུལ་ལ་བརྟེན་པ་མ་
གཏོགས་པས་འོག་མ་འོག་མས་གོང་མ་གོང་མར་ཕྱིན་པའམ་མཐོང་བ་མེད་དེ། རྫུ་འཕྲུལ་
གཞན་བརྟེན་མ་གཏོགས་པ། དེ་དག་གོང་མ་མཐོང་བ་མེད། ཞེས་གསུངས་སོ། །ཡེ་ཤེས་
རྒྱས་པའི་མདོ་ལས། དགེ་སློང་དག་གསུམ་པོ་དེ་དག་ནི། འཇིག་རྟེན་གྱི་ཁམས་ཏེ། གསུམ་
གང་ཞེ་ན། སྟོང་སྤྱི་ཕུད་ཀྱི་འཇིག་རྟེན་གྱི་ཁམས་དང་། ཞེས་པ་ལ་སོགས་པ་གསུངས་པའི་
སྟོང་གསུམ་གྱི་འཇིག་རྟེན་གྱི་ཁམས་སྟོན་པ་ནི། གླིང་བཞི་པ་དང་ཉི་ཟླ་དང་རྐང་པ་བརྒྱད་
དེ། སྟོང་གསུམ་གྱི་འཇིག་རྟེན་ཀྱི་ཁམས་བཞག་ཏུ་ཡོད་དེ། གླིང་བཞི་པ་སོགས་སྟོང་ཕྲག་
གཅིག་ལ། སྟོང་སྤྱི་ཕུད་དེ་སྟོང་དང་པོའི་འཇིག་རྟེན་གྱི་ཁམས་སུ་འཇོག་པའི་ཕྱིར། སྟོང་
དང་པོ་དེ་སྟོང་ཕྲག་གཅིག་ལ་སྟོང་གཉིས་པའི་འཇིག་རྟེན་གྱི་ཁམས་སུ་འཇོག །སྟོང་གཉིས་
པ་དེ་སྟོང་ཕྲག་གཅིག་ལ་སྟོང་གསུམ་གྱི་འཇིག་རྟེན་གྱི་ཁམས་སུ་འཇོག་པའི་
ཕྱིར། །གསུམ་པོ་དེ་ཡང་སྔ་ཕྱིར་འབྱུང་འཇིག་བྱེད་པ་མིན་ཏེ། དུས་མཉམ་དུ་འཇིག་ཅིང་།
དུས་མཉམ་དུ་འབྱུང་བའི་ཕྱིར། །མདོར་ན་གླིང་བཞི་བྱེ་བ་ཕྲག་བརྒྱ་པོ་དེ་ལྕགས་རི་གཅིག་
གིས་བསྐོར་ཏེ། ཆོས་མངོན་པ་ཀུན་བཏུས་ལས། ཉི་མ་རྣམ་པར་སྣང་བྱེད། ཅེས་པ་ནས།
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ནི་ཁོར་ཡུག་ཆེན་པོས་ཀུན་ཏུ་
བསྐོར་ཏེ། ཞེས་པའི་བར་གསུངས་པའི་ཕྱིར། སློབ་དཔོན་ཆོས་བཤེས་ཀྱིས། ལག་ན་རྡོ་
རྗེས་དབང་བསྐུར་བའི་རྒྱུད་ལས་གསུངས་པ་ལྟར། སྟོང་གསུམ་བྱེ་བ་ཕྲག་བརྒྱ་ལ་རབ་
འབྱམས་ཀྱི་མཚམས་སྦྱོར་རོ། །དེ་བྱེ་བ་ཕྲག་བརྒྱ་ལ་རབ་འབྱམས་ཀྱི་རྒྱུད་གཅིག་གོ།དེ་
བྱེ་བ་ཕྲག་བརྒྱ་ལ་རབ་འབྱམས་ཀྱི་རྒྱུད་བར་མ་གཅིག་གོ །དེ་བྱེ་བ་ཕྲག་བརྒྱ་ལ་གཞིའི་
~306~

མཛོད་ཉི་མའི་དཀྱིལ་འཁོར།
སྙིང་པོ་མེ་ཏོག་གིས་རྒྱན་བཀོད་པ་གཅིག་ཏེ། དེ་ནི་ལོངས་སྐུ་རྣམ་པར་སྣང་མཛད་ཀྱི་རྣམ་
པར་སྨིན་པའི་སངས་རྒྱས་ཀྱི་ཞིང་ཡིན་ཅིང་། དེའང་སངས་རྒྱས་རྣམ་པར་སྣང་མཛད་
གངས་ཆེན་མཚོའི་ཕྱག་གི་མཐིལ་གྱི་རྡུལ་ཕྲ་རབ་གཅིག་ལ་གནས་པར་བཤད་དོ། །ཆོས་
མངོན་པ་གོང་འོག་ས་སྡེ། གདགས་པ་འཆི་མེད་མཛོད་ཀྱི་འགྲེལ་པ། དུས་འཁོར་སངས་
རྒྱས་ཕལ་པོ་ཆེའི་མདོ་སོགས་ལས་འཇིག་རྟེན་གྱི་ཁམས་མི་འདྲ་བ་སྣ་ཚོགས་གསུངས་པ་
རང་རང་གི་ཆེད་དུ་བྱ་པའི་གདུལ་བྱ་སོ་སོའི་སྣང་བ་དང་མཐུན་པར་བཀོད་པ་སྟེ། ཕལ་
པོ་ཆེར་ཞིང་རྣམས་འདི་ཀུན་སེམས་ཀྱིས་རྣམ་པར་བཏགས། ཞེས་གསུངས་པའི་ཕྱིར། དེ་
ན་གཅིག་རྒྱུ་མཚན་དུ་བྱས་ནས་དེ་དང་མི་མཐུན་པའི་ཅིག་ཤོས་འགོག་མི་རིགས་ཏེ་ཆོས་
སྤོང་གི་ལས་སྒྲིབ་ཀྱིས་མི་གོས་པའི་དགོས་པ་ཡོད་པའི་ཕྱིར་རོ། །རྟགས་གཉིས་པ་ཞར་ལ་
སེམས་ཅན་གྱི་ཚད་བཤད་པ་ལ་གཉིས། ལུས་ཚད། ཚེ་ཚད། དང་པོ་ནི། འཛམ་བུ་གླིང་པ་
རྣམས་ཀྱི་ཚད། ཞེས་སོགས་ཀྱི་སྐབས་སུ་སྤྱི་དོན་ནི། འོ་ན་སྣོད་ཀྱི་ཚད་བཤད་པ་བཞིན་
དུ་དེ་ན་གནས་པའི་སེམས་ཅན་གྱི་ཚད་མཐའ་གཅིག་ཏུ་ངེས་པ་བཤད་དུ་ཡོད་དམ་ཞེ་ན།
༈ འདི་འཆད་པ་ལ་གསུམ། ལུས་ཆད། ཚེ་ཚད། ཚད་དེ་དག་གི་རྩོམ་གཞི་དང་
རྩམས་པའི་ཚུལ་བཤད་པའོ། །དང་པོ་ལ་བཞི། ངན་སོང་པའི་ལུས་ཚད་དང་། མི་རྣམས་ཀྱི་
ལུས་ཚད། འདོད་ལྷ་རྣམས་ཀྱི་ལུས་ཚད། གཟུགས་ཁམས་པའི་ལྷ་རྣམས་ཀྱི་ལུས་ཚད་
དོ། །དང་པོ་ནི་དྲན་པ་ཉེར་བཞག་ལས་མཚམས་མེད་གཅིག་བྱས་པའི་དམྱལ་བའི་ལུས་ལ་
དཔག་ཚད་གཅིག་ནས། ལྔ་བྱས་པ་ལ་དཔག་ཚད་ལྔའི་བར་ཡོད་པ་དང༌། མནར་མེད་ཀྱི་
བྱ་འདབ་འཇིགས་ལ་དཔག་ཚད་གསུམ་འབུམ་ཡོད། ཅེས་གསུངས། མདོ་མྱང་འདས་སུ་
མཚམས་མེད་བྱས་པའི་ལུས་ལ་དཔག་ཚད་བརྒྱད་ཁྲི་ཡོད་ཀྱང་། གཅིག་ལ་གཅིག་མི་
ཐོགས་ཅེས་གསུངས། བཟང་སྐྱོངས་གིས་ཞུས་པའི་མདོ་ལས། དམྱལ་བ་པ་འགའ་ཞིག་གི་
མགོ་བོ་མ་གཏོགས་པ་ལ་དམྱལ་བ་པ་རང་གི་ཁྲུ་བརྒྱད་ཡོད་ཅེས་གསུངས་། དཀོན་
༤307~

མཛོད་ཉི་མའི་དཀྱིལ་འཁོར།
མཆོག་ཏ་ལའི་མདོར། ཐེག་ཆེན་ལ་སྐུར་པ་བཏབ་པའི་ལྕེ་ལ་དཔག་ཚད་འབུམ་ཡོད་པར་
གསུངས། ཡུམ་གྱི་མདོར། དམ་པའི་ཆོས་སྤངས་པ་ལ་བརྟེན་ནས་སྐྱེས་པའི་དམྱལ་བའི་
ལུས་ཚད་བཤད་ན་ཁྲག་སྐྱུགས་ནས་འཆི་བར་བཤད། མདོ་ཁ་ཅིག་ལས། རྫུན་སྨྲས་པ་ལ་
ལྕེ་དཔག་ཚད་ལྔ་བརྒྱ་ཕྲ་མ་བྱས་པ་ལ་སུམ་བརྒྱ་ཞེས་བཤད། ཡི་དྭགས་ཆུང་བ་ལ་མཐོ་
གང་། ཆེ་བ་ལ་དཔག་ཚད་གསུམ་ཡོད་ཅེས་མདོ་སྡེ་ཉི་མའི་སྙིང་པོར་གསུངས། དུད་འགྲོ་
ཆུང་བ་ལ་སྐྲའི་རྩ་མོ་ལྔ་བཅུའི་ཆ་ཙམ་དང་། ཆེ་བ་ལ་དཔག་ཚད་ཁྲི་ཡོད་ཅེས་མདོ་དེར་
གསུངས། གླང་པོ་རབ་བརྟན་དང་ས་བསྲུངས་ཀྱི་བུ་ལ་དཔག་ཚད་བདུན་དང༌། ཆུ་སྲིན་
ཉའི་རིགས་ལ་དཔག་ཚད་ལྔ་བརྒྱ་བྱས་པ་དང་། དེ་ཁྱུར་མིད་བྱེད་ནུས་པའི་ཉ་མིད་དང་།
དེའང་ཁྱུར་མིད་བྱེད་ནུས་པའི་ཉ་མིད་མིད་ཅེས་བྱ་བ་ཡོད་པར་བཤད། རྒྱ་མཚོ་ན་གནས་
པའི་ཀླུའི་རྒྱལ་པོ་རྣམས་ཀྱིས་་དེ་ལས་ལུས་མ་འཕགས་པར་རོ་སྟོད་ཀྱིས་སུམ་ཅུ་རྩ་
གསུམ་དུ་སླེབ་ཏེ། བདག་ཅག་གི་སྟོན་པ་ལ་ཆོས་ཉན་པ་དང་། མདོ་སྡེ་ལས་བརྒྱ་པར་ཆུ་
སྲིན་ཆེ་བ་ལ་དཔག་ཚད་ཉིས་སྟོང་བདུན་བརྒྱ་ཡོད་ཅེས་བཤད། རྣམ་ཤེས་འཕོ་བའི་
མདོར། ཀླུ་དགའ་བོ་དང་ཉེར་དགས་རི་རབ་ཀྱང་གཡོ་ཞིང་། དབུགས་ཀྱིས་དུག་གིས་རྒྱ་
མཚོའང་བཏུང་དུ་མི་རུང་བར་བྱེད་ཅེས་བཤད་པར། ལུང་གཞི་ལས། ཀླུ་གཉིས་པོ་དེས་རི་
རབ་ལ་་ལན་གསུམ་དཀྲིས་པར་ཡང་གསུངས། མདོར་ན། ཆོས་མངོན་པར་ངན་འགྲོའི་
ལུས་ཚད་མཐའ་གཅིག་ཏུ་མ་ངེས་ཏེ། སྡིག་པ་ཆེ་ཆུང་གི་དབང་གིས་ལུས་ཆེ་ཆུང་དུ་
བཤད་པའི་ཕྱིར། མངོན་པ་གོང་འོག་ལས། ངན་སོང་པའི་ལུས་ཚད་དངོས་སུ་མི་སྟོན་པའི་
རྒྱུ་མཚན་ཡོད་དེ། མཐའ་གཅིག་ཏུ་མ་ངེས་པས་མ་གསུངས་པའི་ཕྱིར། གཉིས་པ་ནི།
འཛམ་བུ་གླིང་པའི་མི་རྣམས་ཀྱི་ལུས་ཚད་ནི། བསྐལ་པ་དང་པོའི་མི་དང་། ཚེ་ལོ་བཅུ་པའི་
དུས་ཀྱི་མི་ལྟ་བུ་ལ་མཐའ་གཅིག་དུ་མ་ངེས་ཏེ། ཆེ་ཆུང་ཅི་རིགས་པར་ཡོད་པའི་ཕྱིར་ཚེ་ལོ་
བརྒྱ་པའི་དུས་ཀྱི་མི་རྣམས་ཀྱི་ལུས་ཚད་ནི་རང་ཁྲུ་བཞི་བ་དང་། ཕལ་ཆེར་རང་ཁྲུ་ཕྱེད་
~308~

མཛོད་ཉི་མའི་དཀྱིལ་འཁོར།
དང་བཞི་པ་སྟེ། འཛམ་བུ་གླིང་པ་རྣམས་ཀྱི་ཚད། ཁྲུ་བཞི་པ་དང་ཕྱེད་དང་བཞི། ཞེས་
གསུངས་སོ། །བསྐལ་པ་དང་པོའི་མི་འགའ་ཞིག་བརྒྱ་བྱིན་དང་མཉམ་པར་ཡོད་དོ། ། ཡབ་
སྲས་མཇལ་བའི་མདོ་ལས། རྒྱལ་པོ་སྤྱི་བོ་སྐྱེས་དང་། བརྒྱ་བྱིན་སྟན་ལ་གཅིག་འདུག་པ་
དང་། མིག་འབྱེད་འཛུམ་ཡོད་མེད་མ་གཏོགས། གཞན་ཁྱད་པར་མ་ཤེས་པར་གསུངས་
པའི་ཕྱིར་རོ། །གླིང་གཞན་གསུམ་གྱི་མིའི་ལུས་ཚད་བཞག་ཏུ་ཡོད་དེ། ཤར་ལུས་འཕགས་
པོའི་མི་རྣམས་ལ་འཛམ་བུ་གླིང་པའི་ཁྲུ་བརྒྱད་དང་། ནུབ་བ་ལང་སྤྱོད་པའི་མི་རྣམས་ལ་
འཛམ་བུ་གླིང་པའི་རང་ཁྲུ་བཅུ་དྲུག་དང༌། བྱང་སྒྲ་མི་སྙན་པའི་མི་རྣམས་ལ་འཛམ་བུ་གླིང་
པའི་ཁྲུ་སོ་གཉིས་ཡོད་པའི་ཕྱིར་ཏེ་ཤར་དང་བ་ལང་སྤྱོད་དང་ནི། བྱང་ཞེས་བྱ་བ་ཉིས་འགྱུར་
བསྐྱེད། ཞེས་གསུངས་པའི་ཕྱིར། སའི་དངོས་གཞིར་ལུས་འཕགས་པོ་སོགས་ཀྱང་རང་ཁྲུ་
ཕྱེད་དང་བཞི་པར་བཤད་དོ། །གསུམ་པ་ནི། འདོད་ལྷ་རིགས་དྲུག་གི་ལུས་ཚད་བཞག་ཏུ་
ཡོད་དེ། རྒྱལ་ཆེན་རིགས་བཞི་པ་རྒྱང་གྲགས་བཞི་ཆ་ནས་རྒྱང་གྲགས་བཞི་ཆ་རེ་རེ་སྐྱེད་
པས་སུམ་ཅུ་རྩ་གསུམ་པ་ལ་རྒྱང་གྲགས་ཕྱེད། འཐབ་བྲལ་བ་ལ་རྒྱང་གྲགས་བཞི་ཆ་གསུམ།
དགའ་ལྡན་པ་ལ་རྒྱང་གྲགས་གཅིག་།འཕྲུལ་དགའ་བ་ལ་རྒྱང་གྲགས་གཅིག་དང་བཞི་ཆ།
གཞན་འཕྲུལ་དབང་བྱེད་ལ་རྒྱང་གྲགས་ཕྱེད་དང་གཉིས་ཀྱིས་བར་དུ་ཡོད་པའི་ཕྱིར་ཏེ།
འདོད་དང་ལྡན་པའི་ལྷ་ཡི་ལུས། བཞི་ཆ་ནས་ནི་རྒྱང་གྲགས་དག །ཕྱེད་དང་གཉིས་ཀྱི་བར་
དུ་སྐྱེད། ཅེས་གསུངས་སོ། །འོན་ཀྱང་བརྒྱ་བྱིན་འཐབ་བྲལ་བ་དང་ལུས་ཆེ་ཆུང་མཉམ་
པས། རྒྱང་གྲགས་ཕྱེད་པ་དང་། བརྒྱ་བྱིན་ཚེ་སྔ་ཕྱི་བརྗེ་བ་གཞན་གྱིས་མི་ཤེས་ཤིང་། ལྷ་
མིན་གྱི་ལུས་ཚད་དང་ཚེ་ཚད་སོགས་སུམ་ཅུ་རྩ་གསུམ་པ་དང་འདྲའོ། །ཞེས་སའི་དངོས་
གཞིར་བཤད་དོ། །བཞི་པ་ནི། གཟུགས་ཁམས་པའི་ལྷ་རྣམས་ཀྱི་ལུས་ཚད་བཞག་ཏུ་ཡོད་
དེ། གཟུགས་ཅན་དང་པོ་ཚངས་རིགས་པ་ལ་དཔག་ཚད་ཕྱེད། ཚངས་པ་མདུན་ན་འདོན་
པ་ལ་དཔག་ཚད་གཅིག ། ཚངས་ཆེན་པ་ལ་དཔག་ཚད་ཕྱེད་དང་གཉིས། འོད་ཆུང་པ་ལ་
-309~

མཛོད་ཉི་མའི་དཀྱིལ་འཁོར།
དཔག་ཚད་གཉིས། དེའི་ལྟག་ཚད་མེད་འོད་ཡན་ཆད་ལ་འོག་མ་འོག་མའི་ལུས་ཉིས་འགྱུར་
དུ་སྐྱེད་པའི་སྤྲིན་མེད་པ་ལ་དཔག་ཚད་བརྒྱ་དང་ཉེར་བརྒྱད་དུ་འགྱུར་པ་ལས་དཔག་ཚད་
གསུམ་དོར་ནས་དཔག་ཚད་བརྒྱ་དང་ཉེར་ལྔ། བསོད་ནམས་བསྐྱེད་པ་ལ་དཔག་ཚད་ཕྱེད་
དང་སུམ་བརྒྱ་ནས། འོག་མིན་པ་ལ་དཔག་ཚད་ཁྲི་དྲུག་སྟོང་གི་བར་དུ་ཡོད་པའི་ཕྱིར་ཏེ།
གཟུགས་ཅན་དང་པོ་དཔག་ཚད་ཕྱེད། དེ་ཡི་གོང་མ་ཕྱེད་ཕྱེད་སྐྱེད། འོད་ཆུང་རྣམས་ཀྱི་
ལྟག་ཡན་ཆད་། ལུས་ནི་ཉིས་འགྱུར་ཉིས་འགྱུར་ཏེ། སྤྲིན་མེད་དཔག་ཚད་གསུམ་དོར་
རོ། །ཞེས་གསུངས་སོ། །གཟུགས་མེད་ཁམས་པའི་ལུས་ཚད་མེད་དེ། དེའི་གཟུགས་མེད་
པའི་ཕྱིར་རོ། །འོ་ན་སྤྲིན་མེད་པ་ལ་དཔག་ཚད་གསུམ་འདོར་བའི་རྒྱུ་མཚན་ཅི་ཞེ་ན། ཁ་
ཅིག་བརྩིས་བདེ་བའི་ཕྱིར་ཡིན་ནོ། །ཞེས་ཟེར་ཡང་། ལས་ཀྱི་དབང་གིས་དེར་ངེས་པའི་
ཕྱིར་རོ། །ཞེས་གསུངས་སོ།
༈ །གཉིས་པ་ཚེ་ཚད་ལ། བདེ་འགྲོ་བའི་ཚེ་ཚད་དང༌། ངན་འགྲོ་བའི་ཚེ་ཚད་གཉིས།
དང་པོ་ལ་ལྔ་མི་རྣམས་ཀྱི་ཚེ་ཚད། འདོད་ལྷ་རྣམས་ཀྱི་ཚེ་ཚད། གཟུགས་ཁམས་པའི་ལྷ་
རྣམས་ཀྱི་ཚེ་ཚད་།གཟུགས་མེད་ཁམས་པའི་ལྷ་རྣམས་ཀྱི་ཚེ་ཚད། ཞར་ལ་ཚེ་ཚད་ཀྱི་
བསྐལ་པ་ངོས་བཟུང་བའོ། །དང་པོ་ནི་ཁ་ཅིག་ན་རེ་སྒྲ་མི་སྙན་པའི་མི་ཡིན་ན་རང་ལོ་སྟོང་
ཐུབ་པས་ཁྱབ་ཅེས་འདོད་པ་མི་འཐད་དེ། འཆི་སྲིད་སྐད་ཅིག་ཐ་མ་ལ་གནས་པའི་སྒྲ་མི་
སྙན་པའི་མི་ཡོད་པའི་ཕྱིར་དང་། སྔར་ལོ་ལྔ་བརྒྱ་སོང་། ད་ལྔ་བརྒྱ་ནས་འཆི་བར་ངེས་པའི་
སྒྲ་མི་སྙན་པའི་མི་ཡོད་པའི་ཕྱིར། །དེ་ན་མི་རྣམས་ཀྱི་ཚེ་ཚད་བཞག་ཏུ་ཡོད་དེ། སྒྲ་མི་སྙན་
པ་སྐྱེས་ནས་མ་ཤིའི་བར་དུ་རང་ལོ་སྟོང་། ནུབ་བ་ལང་སྤྱོད་པས་ལྔ་བརྒྱ། ཤར་ལུས་
འཕགས་པོས་ཕྱེད་དང་ཡུམ་བརྒྱ་ཐུབ། འཛམ་བུ་གླིང་པའི་མིའི་ཚེ་ཚད་མཐའ་གཅིག་ཏུ་
མ་ངེས་ཏེ། ཐ་མར་ནི་ཚེ་ལོ་བཅུ་ལ་རིང་མཐའ་བྱེད་དགོས་པ་དང་། སྔོན་ནི་ཚེ་ལོ་དཔག་
མེད་ཐུབ་པའང་བྱུང་བའི་ཕྱིར། དེ་སྐད་དུ། སྒྲ་མི་སྙན་ན་ཚེ་སྟོང་སྟེ། གཉིས་ན་ཕྱེད་ཕྱེད་
~310~

མཛོད་ཉི་མའི་དཀྱིལ་འཁོར།
སྤང་པའོ། །འདི་ན་མ་ངེས་ཐ་མར་ནི། ལོ་བཅུ་དང་པོ་དཔག་ཏུ་མེད། ཅེས་གསུངས་
སོ། །གཉིས་པ་ནི འདོད་ལྷ་དྲུག་གི་ཚེ་ཚད་བཞག་ཏུ་ཡོད་དེ། མི་ལོ་ལྔ་བཅུ་ལ་ཉི་ཞག་
གཅིག །དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པའི་རྒྱལ་ཆེན་རིགས་བཞི་པའི་
རང་ལོ་ལྔ་བརྒྱ་ཐུབ། དེ་བཞིན་དུ་འོག་མ་འོག་མ་ལས་གོང་མ་གོང་མའི་ཉིས་འགྱུར་དུ་
བསྒྱུར་ཏེ་རིམ་པ་བཞིན་མི་ལོ་བརྒྱ་དང་། ཉིས་བརྒྱ་དང་། བཞི་བརྒྱ་དང་། བརྒྱད་བརྒྱ་
དང་། སྟོང་དྲུག་བརྒྱ་རེ་ལ་ཉིན་ཞག་རེར་བྱས་པ་སོགས་སྒྲེས་ཏེ། རང་ལོ་སྟོང་ཉིས་སྟོང་།
བཞི་སྟོང་བརྒྱད་སྟོང་། ཁྲི་དྲུག་སྟོང་དུ་འདོད་ལྷ་གོང་མ་ལྔས་ཐུབ་པའི་ཕྱིར་ཏེ། མི་རྣམས་
ཀྱི་ལོ་ལྔ་བཅུ་ལ། · འདོད་པ་དག་གིས་ལྷ་རྣམས་ལས། འོག་མ་དག་གིས་ཉིན་ཞག་
གཅིག །དེ་ན་ཚེ་ལོ་ལྔ་བརྒྱའོ། །གོང་མ་གཉིས་ཀ་ཉིས་འགྱུར་རོ། །ཞེས་གསུངས་པའི་
ཕྱིར། འདོད་ལྷ་གོང་མ་ལྔ་ན་ཉི་ཟླ་མེད་ཀྱང་། ཉིན་མཚན་གྱི་ཐ་སྙད་ཡོད་དེ། པདྨ་དང་ཀུ་མུ་
ད་སོགས་མེ་ཏོག་བྱེ་འཛུམ་དང་། བྱ་སྐད་འབྱིན་མི་འབྱིན་དང་། གཉིད་སངས་པ་དང་། གྲོ་
བ་ལས་ཉིན་མཚན་དུ་འཇོག །རང་ལུས་ཀྱི་འོད་ཀྱིས་སྣང་བའི་བྱ་བ་བྱེད་པའི་ཕྱིར་
རོ། །དྲན་པ་ཉེར་བཞག་ལས། ལྷ་མིན་གྱི་དབང་པོ་དང་སེངྒེའི་བུ་མོ་སྒྲ་གཅན་གྱི་མི་ལོ་ལྔ་
བརྒྱ་ལ་ཉིན་ཞག་གཅིག་ཏུ་བྱས་པའི་རང་ལོ་ལྔ་སྟོང་དང་། གཉིས་པ་མགུལ་འཕྲེང་དང་།
བསྟན་པ་གཉིས་ཀྱིས་མི་ལོ་དྲུག་བརྒྱ་ལ་ཉིན་ཞག་གཅིག་ཏུ་རྩིས་པའི་རང་ལོ་དྲུག་སྟོང་
དང་། གསུམ་པ་མེ་ཏོག་འཕྲེང་གིས་མི་ལོ་བདུན་བརྒྱ་ལ་ཉིན་ཞག་གཅིག་ཏུ་རྩིས་པའི་རང་ལོ་
བདུན་སྟོང་ཐུབ་པར་གསུངས། བཞི་པའི་ཚེ་ཚད་ནི་མ་གསུངས། གསུམ་པ་ནི། གཟུགས་
ཁམས་པའི་ལྷ་རྣམས་ཀྱི་ཚེ་ཚད་བཞབག་ཏུ་ཡོད་དེ་གཟུགས་ཁམས་ན་ཉིན་མཚན་མེད་
རང་ལུས་གཞལ་བའི་དཔག་ཚད་ཀྱི་གྲངས་བཞིན་དུ་བསྐལ་པ་གྲངས་ཀྱིས་ཀྱང་།
རྟོགས་པར་འགྱུར་པའི་ཕྱིར་ཏེ། གཟུགས་ཅན་ཉིན་མཚན་མེད་ཚེ་ནི། རང་ལུས་གཞལ་
པའི་བསྐལ་བ་ཡིས། ཞེས་གསུངས་པའི་ཕྱིར། ཇི་ལྟར་རྟོགས་ན། གཟུགས་ཅན་དང་པོ་
~311~

མཛོད་ཉི་མའི་དཀྱིལ་འཁོར།
བསྐལ་པ་ཕྱེད། དེ་ཡིས་གོང་མ་ཕྱེད་ཕྱེད་སྐྱེད། འོད་ཆུང་རྣམས་ཀྱི་ལྟག་ཡན་ཆད། ཚེ་ནི་
ཉིས་འགྱུར་ཉིས་འགྱུར་སྐྱེད། སྤྲིན་མེད་བསྐལ་པ་གསུམ་དོར་རོ། །ཞེས་འདོན་པ་བསྒྱུར་བ་
བྱ་བ་ཡིན་པའི་ཕྱིར་རོ། །བཞི་པ་ནི། ་གཟུགས་མེད་ཁམས་པའི་ཚེ་བཞག་ཏུ་ཡོད་དེ།
གཟུགས་མེད་ཁམས་ནམ་མཁའ་མཐའ་ཡས་པས་བསྐལ་པ་ཉིས་ཁྲི། རྣམ་ཤེས་པས་བཞི་
ཁྲི་ཅི་ཡང་མེད་པས་དྲུག་ཁྲི། སྲིད་རྩེ་བས་བརྒྱད་ཁྲི་ཐུབ་པའི་ཕྱིར་ཏེ། གཟུགས་མེད་
བསྐལ་པ་སྟོང་ཕྲག་ནི། ཉི་ཤུ་ལྷག་པས་ལྷག་པ་ཡིན། ཞེས་གསུངས་པའི་ཕྱིར། དེ་ན་
ཁམས་གསུམ་གྱི་སེམས་ཅན་ལ་འདི་ལས་ཚེ་རིང་བ་མེད་པས། ལྷ་ཚེ་རིང་པོ་ཞེས་སྲིད་
རྩེ་བ་ལ་མི་ཁོམས་པའི་གནས་སུ་གསུངས་སོ། །ལྔ་པ་ནི། འོད་ཆུང་ནས་སྲིད་རྩེའི་བར་གྱི་
ཚེ་ཚད་ཀྱི་བསྐལ་པ་འདི་སྐལ་ཆེན་ཡིན་ཏེ། བར་བསྐལ་བརྒྱད་བཅུ་ལ་བསྐལ་པར་བཞག་
པའི་བསྐལ་པ་དེ་ཡིན་པའི་ཕྱིར་ཏེ། དེ་འོག་མ་གཟུགས་ཅན་དང་པོ་གསུམ་ཀྱི་ཚེ་ཚད་ཀྱི་
བསྐལ་པ་དེ་ནི་བསྐལ་ཆེན་གྱི་ཕྱེད་ལ་བསྐལ་པར་བྱས་པ་ཡིན་ཏེ། བར་བསྐལ་བཞི་བཅུ་
ལ་བསྐལ་པ་གཅིག་ཏུ་བྱས་པ་དེ་ཡིན་པའི་ཕྱིར་ཏེ། འོད་ཆུང་གནས་བཟུང་བསྐལ་ཆེན་ཏེ།
དེའི་འོག་མ་ཕྱེད་ཡིན་ནོ། །ཞེས་གསུངས་པའི་ཕྱིར། ༈ །གཉིས་པ་ངན་སོང་བའི་ཚེ་ཚད་ལ་
བཞི། ཚ་དམྱལ་གྱི་ཚེ་ཚད། དུད་འགྲོའི་ཚེ་ཚད། ཡི་དྭགས་ཀྱི་ཚེ་ཚད། གྲང་དམྱལ་གྱི་ཚེ་
ཚད་དོ།།དང་པོ་ནི་བཞག་ཏུ་ཡོད་དེ། ཡང་སོས་ལ་སོགས་པའི་དང་པོ་དྲུག་རིམ་བཞིན་
འདོད་ལྷ་དྲུག་གི་ཚེ་ཚད་དང་ཉིན་ཞག་མཉམ་ལ། །དེ་སྒྲེས་པའི་འདོད་ལྷ་དྲུག་དང་ལོ་
གྲངས་འདྲ་བར་ཐུབ་སྟེ། དཔེར་ན། རྒྱལ་ཆེན་རིགས་བཞི་པའི་ཚེ་ཚད་ལ་ཉིན་ཞག་
གཅིག །དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པའི་རང་ལོ་ལྔ་བརྒྱ། ཡང་གསོས་
པས་ཐུབ་པ་སོགས་ནས་རབ་ཚ་བས་བར་བསྐལ་ཕྱེད། མནར་མེད་པས་བར་བསྐལ་
གཅིག་ཐུབ་པའི་ཕྱིར་ཏེ། ཡང་གསོས་ལ་སོགས་དྲུག་རིམ་བཞིན། འདོད་ལྷའི་ཚེ་དང་ཉིན་
ཞག་མཉམ། དེ་ན་དེ་དག་རྣམས་ཀྱི་ཚེ། འདོད་པའི་ལྷ་དང་འདྲ་བ་ཡིན། རབ་ཏུ་ཚ་ཕྱེད་
~312~

མཛོད་ཉི་མའི་དཀྱིལ་འཁོར།
མནར་མེད་ནི། བར་གྱི་བསྐལ་པའོ། ཞེས་གསུངས་པའི་ཕྱིར། གཉིས་པ་ནི།བཞག་ཏུ་ཡོད་
དེ། དུད་འགྲོ་མཆོག་ཏུ་ཚེ་རིང་བས་བར་བསྐལ་གཅིག་ཐུབ། ཐུང་བ་མཐའ་གཅིག་ཏུ་མ་
ངེས་པའི་ཕྱིར། རྟགས་ཟུར་དང་པོ་གྲུབ་སྟེ། མདོ་ལས་དགེ་སློང་དག་ཀླུ་ཆེན་པོ་བརྒྱད་པོ་
འདི་དག་ནི། བསྐལ་པར་གནས་པས་འཛིན་པའོ། །ཞེས་གསུངས་པའི་ཕྱིར། ཀླུ་བརྒྱད་ནི།
དགའ་བོ། ཉེར་དགའ། རྟ་མགོ །བཏང་ས་བཟུངས། ཡིད་ལས་བྱུང་། ཡིད་ཡུལ་འཁོར་
བསྲུང་། ནག་པོ་ཆེ། ཨེ་ལའི་འདབས་སོ། །གསུམ་པ་ནི་བཞག་ཏུ་ཡོད་དེ། ཡི་དྭགས་
རྣམས་ཀྱི་མིའི་ཟླ་བ་ལ་ཉིན་ཞག་གཅིག་ཏུ་བྱས་པའི་རང་ལོ་ལྔ་བརྒྱ་སྟེ། མི་ལོ་ཁྲི་དང་ལྔ་
སྟོང་ཐུབ་པའི་ཕྱིར་ཏེ། ཡི་དྭགས་རྣམས། ཟླ་བ་ཉིན་ཞག་གི་ལྔ་བརྒྱ། ཞེས་དང་། ཤེས་སྤྲིང་
ལས། ལྔ་སྟོང་དག་དང་ཁྲིར་ཡང་འཆི་མི་འགྱུར། ཞེས་གསུངས་པའི་ཕྱིར། མདོ་སྡེ་ཉི་མའི་
སྙིང་པོ་ལས། ཚེ་ཐུང་བས་སྟོང་གཅིག་དང་། རིང་བས་སྟོང་བརྒྱ་བཅུ་ཐུབ་པར་གསུངས་
།བཞི་པ་བཞག་ཏུ་ཡོད་དེ། མ་ག་དྷའི་ཏིལ་ཁལ་བརྒྱད་ཅུ་ཤོང་བའི་ཏིལ་གྱི་སྦྱངས་
སམ་འཁོར་ཏིལ་གྱི་མྱུར་བུར་བཀང་པའི་ནང་ནས་མི་ལོ་བརྒྱ་བརྒྱ་ནས་ཏིལ་རེ་ཕྱུང་བས་
མཐར་ཏིལ་དེ་ཟད་པ་ཆུ་བུར་ཅན་གྱི་ཚེ་ཚད་ཡིན་ལ། །གྲང་དམྱལ་གཞན་བདུན་ནི་སྔ་མ་
སྔ་མ་ལས་ཕྱི་མ་ཕྱི་མ་ཏིལ་ཁལ་ཉི་ཤུ་ཉི་ཤུར་འགྱུར་ཏེ། མི་ལོ་བརྒྱ་བརྒྱ་ནས་ཏིལ་རེ་ཕྱུང་
བས་མཐར་ཏིལ་དེ་དང་དེ་ཟད་པ་དེ་དང་དེའི་ཚེ་ཚད་ཡིན་པའི་ཕྱིར་ཏེ། ཏིལ་སྦྱངས་ནང་
ནས་ལོ་བརྒྱ་ཞིང་། ཏིལ་གཅིག་ཕྱུངས་པས་ཟད་གྱུར་བ། ཆུ་བུར་ཅན་གྱི་ཚེ་ཚད་ཡིན།
གཞན་གྱི་ཚེ་ཚད་ཉི་ཤུར་བསྒྱུར། ཞེས་གསུངས་པའི་ཕྱིར། །མདོ་དང་བསྟུན་ན་དེ་བས་
ཀྱང་ཅུང་རིང་སྟེ། མདོར། ཏིལ་དེ་ཟད་པ་ཆེས་མྱུར་ཏེ། ཆུ་བུར་ཅན་གྱི་སེམས་ཅན་གྱི་ཚེ་
ཡོངས་སུ་བཏུགས་པར་མི་སྨྲའོ།།ཞེས་གསུངས་པའི་ཕྱིར། ཡེ་ཤེས་བརྒྱ་པའི་མདོ་ལས།
ཏིལ་སྦྱངས་ཀྱི་ཁལ་དྲུག་ཅུ་རྩ་བཞིར་བཤད། ཚེའི་མཐའི་མདོར་ཁལ་ཉི་ཤུ་པར་བཤད་
དོ། །སའི་དངོས་གཞིར། དུད་འགྲོ། ཡི་དྭགས།ཉེ་ཚེ། ཉེ་འཁོར་བའི་དམྱལ་བ་པ་རྣམས་ལ་
313

F
མཛོད་ཉི་མའི་དཀྱིལ་འཁོར།
ཚེ་ཚད་ངེས་པ་མེད་ཅིང་། གྲང་དམྱལ་བརྒྱད་པོས་རིམ་བཞིན་ཚ་དམྱལ་བརྒྱད་ཀྱི་ཕྱེད་ཕྱེད་
ཐུབ་པར་གསུངས་སོ། །སྒྲ་མི་སྙན་མ་གཏོགས་པ་ན་དུས་མིན་དུ་འཆི་བ་ཡོད། སྒྲ་མི་སྙན་
ན་དུས་མིན་དུ་འཆི་བ་མེད་དེ། སྒྲ་མི་སྙན་མ་གཏོགས་པར་འཆི། །ཞེས་གསུངས་པའི་
ཕྱིར། ༈ །གསུམ་པ་ཚེ་ཚད་དེ་དག་གི་རྩོམ་གཞི་དང་བརྩོམས་ཚུལ་བཤད་པ་ལ་གཉིས།
རྩོམ་གཞི་དང་བརྩོམས་ཚུལ་ལོ། །དང་པོ་ནི། རྡུལ་ཕྲ་རབ་གཟུགས་ཅན་གྱི་རྩོམ་གཞི་
དང་། དུས་མཐའི་སྐད་ཅིག་མ་ལོ་བསྐལ་པ་སོགས་ཀྱི་རྩོམ་གཞི་ཡིན་ཏེ། རྡུལ་ཕྲ་རབ་དུ་མ་
བསགས་པ་ལས་དཔག་ཚད་རྒྱང་གྲགས་འབྱུང༌། ཡི་གེ་དུ་མ་བསགས་པ་ལས་ཤོ་ལོ་ཀ་
སོགས་འབྱུང་། ཡི་གེ་ཤོ་ལོ་ཀ་རབ་བྱེད་བསྟན་བཅོས་སོགས་ཀྱི་རྩོམ་གཞི། དུས་མཐའི་
སྐད་ཅིག་མ་དུ་མ་བསགས་པ་ལས་ལོ་བསྐལ་པ་སོགས་འབྱུང་བའི་ཕྱིར། རྡུལ་ཕྲ་རབ་
གཟུགས་ཅན་ཀུན་གྱི་ཆུང་མཐལ། ཡི་གེ་མིང་གི་ཐུང་མཐའ། དུས་མཐའི་སྐད་ཅིག་མ་དུས་
ཀྱི་ཐུང་བའི་མཐར་ཐུག་པ་ཡིན་པའི་ཕྱིར། །དེ་ཡང་རྡུལ་ཕྲ་རབ་ལ་རྫས་ཀྱི་རྡུལ་ཕྲ་རབ་
དང་། བསགས་རྡུལ་ཕྲ་རབ་གཉིས་ལས་དང་པོ་བཟུང་ངོ༌། །དང་པོ་ནི། ཟླ་མེད་ཀྱི་རྡུལ་ཕྲ་
རབ་ལྟ་བུའོ། །གཉིས་པ་ནི་རྡུལ་ཕྲ་རབ་གཉིས་ནས་དྲུག་འདུས་པའི་བར་ལྟ་བུའོ། །ཡི་གེ་
ལ་ཡང་རིང་པོ་དང་ཐུང་ངུ་གཉིས་ལས་ཕྱི་མ་བཟུང་ངོ༌། །དུས་མཐའི་སྐད་ཅིག་མ་ནི། ཚད་
མ་རྣམ་འགྲེལ་ལས་རྡུལ་ཕྲ་རབ་གཅིག་གོ་ས་སྒྲེ་པའི་ཡུན་ཚད་ལ་བཤད་དེ། ཡི་གེའི་
བདག་ཉིད་ཀུན་མཐའ་ཡང་། མིག་འཛུམ་ཚད་དུ་གནས་པ་ཡིན། དེ་ཡང་རིམ་གྱིས་རྡུལ་
ཕྲན་ནི། དུ་མ་དག་དང་འབྲེལ་བ་རྫོགས། རྡུལ་གཅིག་སྐྱེ་དུས་ཆུང་བ་ཡི། མཐར་ཐུག་དུས་
ཀྱང་སྐད་ཅིག་འདོད། ཅེས་གསུངས་སོ། །གདགས་པར། བུད་མེད་བལ་འཁལ་བ་འབྲིང་
པོས་བལ་བཅད་པའི་ཡུན་ཙམ་མོ། །ཞེས་བཤད། ཆོས་མངོན་པ་རྣམས་སྐྱེས་བུ་སྟོབས་
ལྡན་གྱིས་སེ་གོལ་ཏོག་པའི་ཡུན་ལ་སྐད་ཅིག་མ་དྲུག་ཅུ་རྩ་བཞིར་ཕྱེ་བའི་ཆ་གཅིག་ལ་
བཞེད་དེ། དེ་སྐད་དུའང་གཟུགས་མིང་དུས་མཐའ་རྡུལ་ཡིག་དང་། སྐད་ཅིག་ཞེས་
M314~

མཛོད་ཉི་མའི་དཀྱིལ་འཁོར།
གསུངས་སོ། །གཉིས་པ་ནི། དཔག་ཚད་རྒྱང་གྲགས་སོགས་བརྩོམ་ཚུལ་བཞག་ཏུ་ཡོད་དེ།
རྡུལ་ཕྲ་རབ་དང་། རྡུལ་ཕྲན། ལྕགས་རྡུལ། ཆུ་རྡུལ། རི་བོང་གི་རྡུལ། ལུག་རྡུལ། གླང་
རྡུལ། ཉི་ཟེར་གྱི་རྡུལ། སྲོ་མ། དེ་ལས་བྱུང་བའི་ཤིག །ནས་ལྡོག །སོར་ཚིགས་རྣམས་སྔ་
མ་སྔ་མ་བདུན་བདུན་ལ་ཕྱི་མ་ཕྱི་མ་རེ་རེར་རྩིས་ཏེ། ཕྲ་རབ་རྡུལ་དང་ནི། རྡུལ་ཕྲན་དང་ནི་
དེ་བཞིན་ནོ། །ལྕགས་ཆུ་རི་བོང་ལུག་དང་གླང་། ཉི་ཟེར་རྡུལ་དང་སྲོ་མ་དང་། དེ་ལས་བྱུང་
དང་དེ་བཞིན་དུ། སོར་ཚིགས་ཞེས་བྱ་གོང་བདུན་འགྱུར། ཞེས་གསུངས། རྡུལ་ཕྲ་རབ་
བདུན་འདུས་པའི་གོང་བུ་ལ་རྡུལ་ཕྲན་གཅིག་ཏུ་རྩིས། ལྕགས་རྡུལ་ནི། ལྕགས་ཕྱེས་པ་ན་
གཡའ་ཆགས་པ་ལྟ་བུ་ལ་འཇོག །ཆུ་རྡུལ་ནི་ཆུའི་སྟེང་དུ་རླུང་གིས་བཏབ་པའི་རྡུལ་ལྟ་བུ།
རི་བོང་སོགས་གསུམ་པོ་དེ་དག་གི་སྤུའི་རྩེ་མོ་ལ་ཆགས་པའི་རྡུལ་ལོ། །ཉི་ཟེར་གྱི་རྡུལ་ནི་
ཉི་མཐོང་སུ་སྣང་བའི་རྡུལ་ལྟ་བུའོ། །རྒྱ་ཆེར་རོལ་པ་ལས། རྡུལ་ཕྲ་རབ། རྡུལ་ཕྲན། ཕྲ་
རབ་། ཕྲ་མོ། ཆུང་ངུ་། ཉི་ཟེར། རི་བོང་། ལུག །གླང་། སྲོ་མ། ཡུངས་འབྲུ་ནས་སོར་རྣམས་
བདུན་འགྱུར་རོ། །ཞེས་གསུངས། འདུས་པར་དྲུག་འགྱུར་དུ་གསུངས། གདགས་པར།
རྡུལ་ཕྲ་རབ། རྡུལ་ཕྲན། ཉི་ཟེར། པོང་བུ། ལུག། གླང་། སྲོ་མ། ཨ་བ་ན་གར། པ་ཏི་ཀ་ནས།
སོར་རྣམས་བདུན་འགྱུར་རོ།།ཞེས་གསུངས། དུས་འཁོར་དུ། རྡུལ་ཕྲ་རབ། ཕྲ་མོ། མིའི་སྐྲ་
རྩེ། སྐྱེ་རྩེ། ཤིག །ནས། སོར་རྣམས་བརྒྱད་འགྱུར་དུ་བཤད་དོ། །སོར་མོ་ཉི་ཤུ་རྩ་བཞི་ལ་
ཁྲུ་གང་། ཁྲུ་བཞི་ལ་གཞུ་འདོམ་གང༌། གཞུ་འདོམ་ལྔ་བརྒྱ་ལ་རྒྱང་གྲགས་གཅིག ། གྲོང་
ལས་རྒྱང་གྲགས་གཅིག་གིས་འཕགས་པའི་གནས་ལ་འབྲོག་དགོན་པར་འཇོག ། རྒྱང་
གྲགས་བརྒྱད་ལ་དཔག་ཚད་གཅིག་དུ་འཇོག་པ་ཡིན་ཏེ། སོར་མོ་ཉི་ཤུ་བཞི་ལ་ཁྲུ། ཁྲུ་བཞི་
ལ་ནི་གཞུ་གང་ངོ༌། དེ་དག་ལྔ་བརྒྱ་རྣམས་ལ་ནི། རྒྱང་གྲགས་དེ་ལ་དགོན་པར་འདོད། དེ་
བརྒྱད་དཔག་ཚད་ཅེས་བྱའོ། །ཞེས་གསུངས་པའི་ཕྱིར། དུས་འཁོར་དུ། གཞུ་འདོམ་ཉིས་
སྟོང་ལ་རྒྱང་གྲགས་དང་། དེ་བཞི་ལ་དཔག་ཚད་དུ་བཤད་དོ། །ལོ་བསྐལ་པ་སོགས་ཀྱི་
~315~

མཛོད་ཉི་མའི་དཀྱིལ་འཁོར།
བརྩོམ་ཚུལ་བཞག་ཏུ་ཡོད་དེ། དུས་མཐའི་སྐད་ཅིག་མ་བརྒྱ་ཉི་ཤུ་ལ། དེའི་སྐད་ཅིག་མ་
གཅིག།དེའི་སྐད་ཅིག་མ་དེ་དག་ཀྱང་དྲུག་ཅུ་ལ་ཐང་གཅིག །ཐང་ཅིག་སུམ་ཅུ་ལ་ཡུད་ཙམ་
གཅིག །དེ་སུམ་ཅུ་ལ་ཉིན་ཞག ཉིན་ཞག་སུམ་ཅུ་ལ་ཟླ་བ། ཞག་མི་ཐུབ་དྲུག་དོར་བ་དང་
བཅས་པའི་ཚེས་ཞག་གི་དབང་དུ་བྱས་པའི་ཟླ་བ་དྲུག་དང་ཉིན་ཞག་གི་དབང་དུ་བྱས་པའི་
ཟླ་བ་དྲུག་སྟེ། བཅུ་གཉིས་ལ་ལོ་གཅིག་ཏུ་བརྩི་བ་ཡིན་པའི་ཕྱིར་ཏེ། སྐད་ཅིག་མ་བརྒྱ་ཉི་
ཤུ་ལ། དེའི་སྐད་ཅིག་དེ་དག་ཀྱང་། དྲུག་ཅུ་ལ་ནི་ཐང་གཅིག་གོ ། ཡུད་ཙམ་ཉིན་ཞག་ཟླ་
གསུམ་ནི། གོང་ནས་གོང་དུ་སུམ་ཅུར་འགྱུར། ཞག་མི་ཐུབ་དང་བཅས་པ་ཡི། ཟླ་བ་བཅུ་
གཉིས་ལ་ལོ་གཅིག །ཅེས་གསུངས་ཤིང་།
༈ བསྐལ་པ་ལ་ལྔ་ཡོད་དེ། འཇིག་པའི། ཞིག་ནས་འདུག་པའི། འཆགས་པའི།
གནས་པའི། བསྐལ་པ་རྣམས་སུ་ཡོད་པའི་ཕྱིར་ཏེ། བསྐལ་པ་རྣམ་པ་མང་བཤད་པ། ཞེས་
གསུངས། དང་པོ་བཞི་པོ་དེ་ཡུན་ཚད་མཉམ་སྟེ། བར་བསྐལ་ཉི་ཤུ་རེར་མཉམ་པའི་ཕྱིར་ཏེ།
དེ་ལྟར་འཇིག་རྟེན་ཆགས་པ་འདི། བར་གྱི་བསྐལ་པ་ཉི་ཤུར་གནས། འཆགས་པ་དང་ནི་
འཇིག་པ་དང་། ཞིག་ནས་འདུག་པ་དག་མཉམ་མོ། །ཞེས་གསུངས། བར་བསྐལ་བརྒྱད་ཅུ་
པོ་དེ་ལ་བསྐལ་ཆེན་དུ་འཇོག་སྟེ། དེ་དག་བརྒྱད་ཅུ་ལ་བསྐལ་ཆེན། ཞེས་གསུངས་པའི་
ཕྱིར། བསྐལ་ཆེན་གྲངས་མེད་གསུམ་དུ་ཚོགས་བསགས་པ་ལས་ཡང་དག་པར་
རྫོགས་པའི་སངས་རྒྱས་ཐོབ་སྟེ། དེ་གྲངས་མེད་གསུམ་ལ་སངས་རྒྱས་ཞེས་གསུངས་
པའི་ཕྱིར། དེ་ཡང་འཇིག་པའི་བསྐལ་པ་ནི། མནར་མེད་ཀྱི་དམྱལ་བར་སེམས་ཅན་གསར་
སྐྱེ་མེད་པ་ནས་བཟུང་སྟེ། སྣོད་ཀྱི་འཇིག་རྟེན་ཟད་པའི་བར་ཡིན་ཏེ། འཇིག་པའི་བསྐལ་པ་
དམྱལ་བ་ཡི། སྲིད་པ་མེད་ནས་སྣོད་ཟད་པ། ཞེས་གསུངས་པའི་ཕྱིར། འཇིག་ཚུལ་ནི།
མནར་མེད་དུ་སེམས་ཅན་སྐྱེ་འཕྲོ་ཆད་པ་དང་། འཛམ་གླིང་པའི་མི་རྣམས་ཀྱི་ཚེ་ལོ་བརྒྱད་
ཁྲིའི་བར་དུ་འཕེལ་བ་དང་། འཇིག་རྟེན་གནས་པའི་འཇུག་རྫོགས་པ་དང་། འཇིག་པའི་མགོ་
~316~

མཛོད་ཉི་མའི་དཀྱིལ་འཁོར།
ཚུགས་པ་རྣམས་སུ་སྙམ་ཞིང་། དེའི་ཚེ་མནར་མེདཀྱི་སེམས་ཅན་ཚེ་མཐར་ཕྱིན་པ་རྣམས་
ཤི་འཕོས་ཏེ་བདེ་འགྲོར་སྐྱེ། · ལས་ངན་མ་ཟད་པ་དང་མནར་མེད་དུ་སྐྱེ་འགྱུར་གྱི་སེམས་
ཅན་གཞན་ནི་འཇིག་རྟེན་གྱི་ཁམས་གཞན་གྱི་མནར་མེད་དུ་སྐྱེས་པའི་ཚུལ་གྱིས་མནར་
མེད་ནས་བཟུང་སྟེ། དམྱལ་བ་རྣམས་དང་བྱིང་ན་གནས་པའི་དུད་འགྲོ་རྣམས་དང་།
དྭགས་རྣམས་ཀྱང་དེ་བཞིན་དུ་འགྱུར། ལྷ་མིའི་ཡུལ་ན་ཡོད་པའི་དུད་འགྲོ་དང་ཡི་དྭགས་ནི་
དེ་དག་དང་ལྷན་ཅིག་སྟོངས་པར་འགྱུར་ལ། དེ་ནས་འཛམ་བུ་གླིང་པའི་མི་ཞིག་གི་ཆོས་
ཉིད་ཀྱི་བསམ་གཏན་དང་པོ་ཐོབ། · དེ་ལས་ལངས་ནས་ཨེ་མ་དབེན་པ་ལས་སྐྱེས་པའི་
དགའ་བ་དང་བདེ་བ་ནི་བདེ་བ་ཡིན་ནོ། །ཞེས་བརྗོད་པ་གཞན་གྱིས་ཀྱང་ཐོས་ནས་ཆོས་
ཉིད་ཀྱིས་ཐོབ་པའི་བསམ་གཏན་དང་པོ་ནས་ཤི་འཕོས་ནས་བསམ་གཏན་དང་པོར་སྐྱེས།
དེ་ནས་རིམ་བཞིན་དུ་ཤར་ལུས་འཕགས་པོ་དང་།. ནུབ་བ་ལང་སྤྱོད་པས་ཀྱང་དེ་བཞིན་
དང་། བྱང་སྒྲ་མི་སྙན་པ་རྣམས་རྣམ་སྨིན་གྱི་སྒྲིབ་པ་ཅན་ཡིན་པས་ཚེ་དེ་ལ་འདོད་པ་ལ་
འདོད་ཆགས་མངོན་གྱུར་དང་བྲལ་བར་བྱེད་མི་ནུས་པས་ཤི་འཕོས་ཏེ་འདོད་ལྷར་སྐྱེས།འདོད་
ལྷ་རིགས་དྲུག་ཀྱང་རིམ་བཞིན་དུ་ཆོས་ཉིད་ཀྱིས་བསམ་གཏན་དང་པོ་ཐོབ་སྟེ་ཤི་འཕོས་ཏེ་
ཚངས་རིགས་སུ་སྐྱེས།དེ་ནས་བསམ་གཏན་དང་པོ་པའི་ལྷ་ཞིག་གིས་ཆོས་ཉིད་ཀྱིས་ཐོབ་
པའི་བསམ་གཏན་གཉིས་པ་ཐོབ། །དེ་ལས་ལངས་ནས་ཀྱེ་མ་ཏིང་ངེ་འཛིན་ལས་སྐྱེས་པའི་
དགའ་བ་དང་བདེ་བ་ནི་བདེ་བ་ཡིན་ནོ། །ཞེས་བརྗོད་པ་གཞན་གྱིས་ཐོས་ནས་ཆོས་ཉིད་
ཀྱིས་ཐོབ་པའི་བསམ་གཏན་གཉིས་པ་ཐོབ་སྟེ་ཤི་འཕོས་ནས་གཉིས་པར་རྫོགས་པར་སྐྱེ་
བའི་ཚུལ་གྱིས་བསམ་གཏན་དང་པོ་མན་ཆད་ཀྱི་བཅུད་ཀྱི་འཇིག་རྟེན་འཇིག་སྟེ། དེའི་
བར་ལ་བར་བསྐལ་བཅུ་དགུ་ཡོད་དེ། དེའི་ཚེ་ལྷ་རྣམས་ཀྱིས་དུས་སུ་ཆར་འབེབས་པ་མེད་
པས་འཛམ་བུའི་གླིང་གི་ཤིང་རྩི་ནགས་ཚལ་རྣམས་སྐམ་པར་འགྱུར་ལ། །དེ་ནས་ཡུན་
རིང་མོ་ཞིག་ནས་ད་ལྟའི་ཉི་མ་ལས་ཉིས་འགྱུར་གྱིས་ཚ་བའི་ཉི་མ་གཉིས་པ་ཤར་ནས་ཆུ་
~317.

མཛོད་ཉི་མའི་དཀྱིལ་འཁོར།
ཕྲན་དང་སྟེང་ཀ་རྣམས་སྐམ་པར་འགྱུར། དེ་ནས་སུམ་འགྱུར་གྱིས་ཚ་བའི་ཉི་མ་གསུམ་
ཤར་ནས་ཆུ་ཀླུང་ཆེ་ཆུང་རྣམས་སྐེམ་པར་འགྱུར་རོ། །དེ་ནས་བཞི་འགྱུར་གྱིས་ཚ་བའི་ཉི་
མ་བཞི་པ་ཤར་ནས་མཚོ་མ་དྲོས་པ་སྐེམ་པར་འགྱུར། དེ་ནས་ལྔ་འགྱུར་གྱིས་ཚ་པའི་ཉི་མ་
ལྔ་པ་ཤར་ནས་ཕྱིའི་རྒྱ་མཚོ་སྐམ་པར་འགྱུར། དེ་ནས་དྲུག་འགྱུར་གྱིས་ཚ་བའི་ཉི་མ་དྲུག་
པ་ཤར་ནས་གླིང་བཞི་རི་རབ་དང་བཅས་དུ་བ་ཐུལ་བར་འགྱུར་དེ་ནས་བདུན་འགྱུར་གྱིས་
ཚ་བའི་ཉི་མ་བདུན་པ་ཤར་ནས་མེ་ལྕེ་གཅིག་ཏུ་འབར་བས་བསྲེགས་པར་འགྱུར་ཏེ། དེས་
རྐྱེན་བྱས་ནས་བསམ་གཏན་དང་པོའི་སས་བསྡུས་ཀྱི་མེས་བསམ་གཏན་དང་པོའི་
གཞལ་མེད་ཁང་བསྲེགས་པར་གྱུར་ནས། དེ་ལྟར་བར་བསྐལ་གཅིག་གིས་ཡུན་གྱི་
བསམ་པ།ཏན་དང་པོ་མན་ཆད་ཀྱིས་སྣོད་ཀྱི་འཇིག་རྟེན་སྟོང་པར་འགྱུར་རོ། །འདོད་པའི་
མེས་བསམ་གཏན་དང་པོའི་གཞལ་མེད་ཁང་མི་བསྲེགས་ཏེ་ས་ཐ་དད་པའི་ཕྱིར་རོ། །དེ་ནི་
མེས་འཇིག་པའི་དབང་དུ་བྱས་ཀྱིས། ཆུས་འཇིག་ན་བསམ་གཏན་གསུམ་པའི་བར་དུ་སྔར་
བཞིན་ཐོབ་ནས་དེར་སྐྱེས་ལ། རླུང་གིས་འཇིག་ན་བསམ་གཏན་བཞི་པའི་བར་དུ་སྔར་བཞིན་
ཐོབ་ནས་བསམ་གཏན་བཞི་པར་སྐྱེས། གསུམ་པ་མན་ཆད་ཀྱི་བཅུད་ཀྱི་འཇིག་རྟེན་སྟོང་པ་
དང་ཆུས་འཇིག་ན་བསམ་གཏན་གཉིས་པའི་ཨས་བསྡུས་ཀྱི་ཆུས་བསམ་གཏན་གཉིས་
པའི་སྣོད་ལན་ཚྭ་ཞུ་བ་བཞིན་ཞུ་ནས། ཆུ་དེའང་དེ་ཉིད་དུ་མེད་པར་འགྱུར་བའི་ཚུལ་གྱིས་
བསམ་གཏན་གཉིས་པ་མན་ཆད་སྟོང་པ་དང་། རླུང་གིས་འཇིག་ན་བསམ་གཏན་གསུམ་
པའི་སས་བསྡུས་ཀྱི་རླུང་གིས་དེའི་སྣོད་རྣམས་གཏོར་ནས་རླུང་ཡང་དེ་ཉིད་དུ་མེད་
པར་འགྱུར་བའི་ཚུལ་གྱིས་ཞིག་སྟེ། དེ་ནས་འཇིག་རྟེན་ཞིག་ནས་འདུག་པའི་ཡུན་ཚད་ལ་
བར་བསྐལ་ཉི་ཤུའོ། ༈ །ཆགས་པའི་བསྐལ་པ་ནི། དང་པོ་རླུང་འཇམ་བུ་འ་མ་བུ་ལངས་པ་
ནས། མནར་མེད་དུ། སེམས་ཅན་གཅིག་སྐྱེས་ཀྱི་བར་ཏེ། ཆགས་པ་དང་པོ་རླུང་ནས་ནི།
དམྱལ་བའི་སྲིད་པའི་བར་དུའོ། །ཞེས་གསུངས་པའི་ཕྱིར། དེ་ཡང་ཆགས་ཚུལ་ནི། དང་
~318~

མཛད་ཉི་མའི་དཀྱིལ་འཁོར།
པོར་ནམ་མཁའ་སྟོང་པར་ཡོད་པ་ལས་འཇིག་རྟེན་ཆགས་པའི་སྔ་ལྟས་སུ་གྱུར་པའི་རླུང་
འཇམ་བུ་ལངས་པ་ལ་བརྟེན་ནས། དེས་རྐྱེན་བྱས་ཏེ་ཚངས་རིས་ཀྱི་གཞལ་མེད་ཁང་ནས་
བཟུང་སྟེ། འཐབ་བྲལ་གྱི་གཞལ་མེད་ཁང་གི་པར་ཡས་རིམ་ནམ་ཆགས། དེ་ནས་སྔར་
བཞིན་རླུང་དེ་ཉིད་ལོ་གྲངས་དུ་མར་འཁྲིག་པ་ཡུན་རིང་དུ་བསགས་པ་ལ་བརྟེན་ནས།
འོག་གཞི་རླུང་གི་དཀྱིལ་འཁོར་ཆགས། །དེའི་སྟེང་གསེར་གྱི་སྙིང་པོ་ཅན་གྱི་སྤྲིན་འཁྲིགས་
དེ་ལས་གསེར་གྱི་སྙིང་པོ་ཅན་གྱི་ཆར་གྱི་རྒྱུན་ཤིང་རྟའི་སྲོག་ཤིང་ཙམ་བབས་པ་ལོ་
གྲངས་དུ་མར་བསགས་པ་ལས་ཆུའི་དཀྱིལ་འཁོར་ཆགས། དེ་ལྟ་བུའི་ཆུ་དེ་རླུང་གིས་
ཕྱོགས་བཅུར་བསྲུབས་པ་ལས་དེའི་སྟེང་དུ་འོ་མའི་བཀྲིས་མ་ཆགས་པ་ལྟར། ཁམས་
རབ་རྣམས་ལས་དབང་ཆེན་གསེར་གྱི་དཀྱིལ་འཁོར་ཆགས། དེའི་སྟེང་དུ་ནམ་མཁའ་ལས་
ཁམས་སྣ་ཚོགས་པ་ཅན་གྱི་སྤྲིན་འཁྲིགས། དེ་ལས་ཆར་གྱི་རྒྱུན་ཤིང་རྟའི་སྲོག་ཤིང་ཙམ་
བབས་པ་ལས་ཆུའི་དཀྱིལ་འཁོར་ཆེན་པོར་གྱུར་ལ། དེ་ལྟ་བུའི་ཆུ་དེ་རླུང་གིས་ཕྱོགས་
བཅུར་བསྲུབས་པ་ལས་དབུས་སུ་རིན་ཆེན་སྣ་བཞི་ལས་གྲུབ་པའི་ལྷུན་པོ། །དེ་ལ་
མཐའ་ཀུན་ནས་བསྐོར་ཏེ་གསེར་གྱི་རི་བདུན་ཆགས། ཁམས་འབྲིང་པོ་རྣམས་ལས་གླིང་
པཞི་གླིང་ཕྲན་བརྒྱད། རི་རབ་ཀྱི་བང་རིམ། འཁོར་ཡུག་ལྕགས་རི་ལ་སོགས་པ་ཆགས།
ཁམས་ཐ་མ་རྣམས་ཀྱི་ཕྱིའི་རྒྱ་མཚོ་ཆེན་པོར་གྱུར་ཏེ། དེ་ལྟ་བུའི་སྣོད་ཆགས་པ་ལ་བར་
བསྐལ་གཅིག་གི་ཡུན་གྱིས་རྫོགས་སོ། །དེ་ནས་འོད་གསལ་བའི་ལྷ་ཚེ་དང་བསོད་ནམས་
དང་ལས་ཟད་པ་ཞིག་ཤི་འཕོས་ཏེ་ཚངས་པའི་གཞལ་མེད་ཁང་སྟོང་པར་སྐྱེས་ཏེ། ཐ་མར་
ཞིག་པ་དེ་དང་པོར་ཆགས་པ་ཆོས་ཉིད་ཡིན་པའི་ཕྱིར། །དང་པོར་ཆགས་པའི་སེམས་ཅན་
དེ་ལུས་ཆེ་ཞིང་འབྱིན་པ་པོར་སེམས་པས་ཚངས་ཆེན་པ་དང་མེས་པོ་དང་། གཙོ་བོ་ཞེས་
བྱ་ལ། །ཚངས་པ་མདུན་ན་འདོན་མན་ཆད་ཕྱིས་སྐྱེས་པ་རྣམས་ལུས་ཆུང་ཞིང་དེ་ལས་ཆུང་
བར་སེམས་པས་འཁོར་རོ། །དེ་ནས་སྔར་བཞིན་གྱིས་རིམ་གྱིས་ཤི་འཕོས་ནས་ཚངས་པ་
~319~

མཛོད་ཉི་མའི་དཀྱིལ་འཁོར།
མདུན་ན་འདོན་ནས་བཟུངས་ཏེ་འདོད་ལྷ་དྲུག་བྱང་ནུབ་ཤར་འཛམ་བུ་གླིང་པའི་མིའི་བར་
རིམ་གྱིས་ཆགས་སོ། །དེའི་ཚེ་དེའི་དུས་ཀྱི་འཛམ་བུ་གླིང་པའི་མི་རྣམས་ནི་རྫུས་ཏེ་སྐྱེ་བ་
སོགས་གཟུགས་ཁམས་པའི་ལྷ་བཞིན་གྱི་ཁྱད་ཆོས་དང་ལྡན་པའི་འོག་དུ་འཆད་དོ། །དེ་
ནས་མནར་མེད་དུ་སེམས་ཅན་གཅིག་ནམ་སྐྱེས་པའི་བར་ལ་བར་བསྐལ་བཅུ་དགུ་སྟེ། དེ་
ལྟར་བར་བསྐལ་ཉི་ཤུས་འཇིག་རྟེན་ཆགས་སོ། །དེ་ཡང་ཚེ་ལོ་བརྒྱད་ཁྲི་བར་བྲི་བ། མནར་
མེད་དུ་སེམས་ཅན་གཅིག་སྐྱེས་པ། ཆགས་པའི་བཞུགས་རྫོགས་པ། གནས་པའི་འགོ་
ཚུགས་པ་རྣམས་དུས་གཅིག་གོ།གནས་པའི་བསྐལ་པ་ནི། དེ་ནས་ཚེ་ལོ་བརྒྱད་ཁྲི་པ་ནས་
བཟུང་སྟེ། ཚེ་ལོ་བཅུ་པའི་བར་ལ་བར་བསྐལ་གཅིག །དེ་ལ་དུས་ཀྱི་ཡ་ཐོག་རིང་མོ་ཟེར།
དེ་ནས་བརྒྱད་ཁྲིའི་བར་དུ་ཡར་སྐྱེས། བརྒྱད་ཁྲི་ནས་བཅུ་པའི་པར་དུ་མར་བྲི་བའི་ཁུག་པ་
རེ་རེ་ལ་བར་བསྐལ་རེ་རེ་སྟེ་བར་བསྐལ་བཅོ་བརྒྱད་ལ་བར་གྱི་ཁུག་པ་བཅོ་བརྒྱད་ཟེར།
དེ་ནས་བཅུ་པ་ནས་ཚེ་ལོ་བརྒྱད་ཁྲིའི་བར་དུ་ཡར་འཕེལ་བའི་ཡུན་ལ་བར་བསྐལ་གཅིག་
ཏེ། དེ་ལ་མ་ཐོག་རིང་མོ་ཞེས་གྲགས་ཏེ། དེ་ལྟར་བར་པསྐལ་ཉི་ཤུ་པོ་དེ་ལ་གནས་པའི་
བསྐལ་པར་འཇོག་པའི་ཕྱིར་ཏེ། བར་གྱི་བསྐལ་པ་དཔག་མེད་ནས། ཚེ་ལོ་བཅུ་པའི་བར་
དུའོ། །དེ་ནས་ཡར་སྐྱེས་མར་འབྲི་བའི། བསྐལ་པ་གཞན་ནི་བཅོ་བརྒྱད་དང། ཡར་སྐྱེ་བ་ནི་
གཅིག་ཡིན་ཏེ། དེ་དག་ཚེ་ནི་བརྒྱད་ཁྲི་བར། དེ་ལྟར་འཇིག་རྟེན་ཆགས་པ་འདི། བར་གྱི་
བསྐལ་པ་ཉི་ཤུར་གནས། ཞེས་གསུངས་སོ། །དེ་ཡང་མི་དགེ་བ་ཤས་ཆེར་སྤྱད་པས་ཚེ་
འགྲིབ། དགེ་བཅུ་ཤས་ཆེར་སྤྱད་པས་ཚེ་འཕེལ་བ་ཡིན་ཏེ། སྙིང་རྗེ་པད་དཀར་ལས། ཚེ་
ལོ་བཅུ་པའི་ཚེ་བྱམས་པ་ཁྲུ་གང་པ་ཞིག་བྱོན་ཏེ། ་ལུས་ཆེ་བའི་རྒྱུ་མི་དགེ་བ་སྤངས་
པའོ། །ཞེས་གསུངས་པས་ལུས་ཀྱི་མི་དགེ་བ་གསུམ་སྤངས་པས་ཚེ་ལོ་ཉི་ཤུ་པ་དང་། ལྔ་
བཅུ་པ་དང་བརྒྱ་བར་འཕེལ། ངག་གི་བཞི་སྤངས་པས་ཉིས་སྟོང་པ་དང་། ཡིད་ཀྱི་གསུམ་
སྤངས་པས་བཞི་ཁྲི་པ་དང་། ཕ་མ་ལ་སྲི་ཞུ་བྱས་པས་ཚེ་ལོ་བརྒྱད་ཁྲི་བར་འཕེལ་ཏེ། དེའི་
~320~

མཛོད་ཉི་མའི་དཀྱིལ་འཁོར།
ཚེ་སྙེ་མ་རེ་རེ་ལ་འབྲས་བྲེ་བཞི་བཞི་དང་། བུ་མོ་ལོ་ལྔ་བརྒྱ་ལོན་པ་བག་མར་གཏོང་བར་
གསུངས་པའི་ཕྱིར། །འོ་ན་ཐོག་མཐའི་རྐྱང་པ་དང་། བར་གྱི་ཁུག་པ་རེ་མཉམ་པའི་རྒྱ་
མཚན་ཅི། ལོ་ཇི་སྙེད་རེ་ལ་འཕེལ་འགྲིབ་བྱེད་ཅེ་ན། ཁ་ཅིག་ན་རེ། ལོ་བརྒྱར་ཞིང་ལོ་རེ་
འཕེལ་འགྲིབ་བྱེད་ཟེར། ཁ་ཅིག །ཐོག་མཐའ་གཉིས་ལ་ལོ་ཉིས་བརྒྱ་རེཞིང་ལོ་རེ་རེ་འཕེལ་
འགྲིབ་བྱེད་ཟེར་བ་མི་རིགས་ཏེ། ཡང་གསོས་ཀྱི་ཞག་གཉིས་མནར་མེད་ཀྱི་བར་བསྐལ་
ལས་རིང་བར་ཐལ། གཉིས་པོ་དེ་ལ་མི་ལོ་ས་ཡ་ཕྲག་བཅོ་བརྒྱད་ཡོད་པའི་ཕྱིར། རྟགས་
ཁས། རང་ལུགས་ནི། དགེ་སྡིག་སྤྱོད་པ་སྟོབས་ཆེ་ཆུང་གིས་ལོ་འཕེལ་འགྲིབ་སྟོབས་ཆེ་
ཆུང་དུ་འགྱུར་ཏེ། སྒྲུབ་ཟིན་པའི་ཕྱིར་རོ། །བསྐལ་པ་བཟང་པོ་འདིའི་གནས་སྐབས་ལ་
སངས་རྒྱས་སྟོང་འབྱུང་སྟེ། དེ་རྣམས་རེ་རེ་ཡང་། ཡུལ་རིགས་འོད་དང་ཡབ་ཡུམ་སྲས། ཉེ་
གནས་ཤེས་རབ་རྫུ་འཕྲུལ་མཆོག།འཁོར་འདུས་སྐུ་ཚེ་དམ་ཆོས་གནས། སྐུ་གདུང་བཅུ་
གསུམ་དོན་གྱིས་བཤད། །ཅེས་མདོ་སྡེ་སྐལ་བཟང་ལས་གསུངས་སོ། ། གསང་བ་བསམ་
གྱིས་མི་ཁྱབ་པའི་མདོ་ལས། སྔོན་བསྐལ་པ་མཛེས་པར་སྣང་བ་ལ་འཇིག་རྟེན་གྱི་ཁམས་
རྣམ་པར་བརྒྱན་པར་སངས་རྒྱས་ཡོན་ཏན་མཐའ་ཡས་རིན་ཆེན་སྣ་ཚོགས་བཀོད་པའི་
རྒྱལ་པོ་ཞེས་བྱ་བ་བྱོན་ནོ། །དེའི་ཚེ་སངས་རྒྱས་མར་མེ་མཛད་འཁོར་ལོར་བསྒྱུར་བའི་
རྒྱལ་པོ་ཡུལ་འཁོར་བསྲུང་དུ་གྱུར་པ་ལ་སྲས་སྟོང་ཡོད་པ། རྒྱལ་པོ་དེས་རྫོགས་པའི་བྱང་
ཆུབ་ཏུ་ཞུགས་པར་ཤེས་ཏེ། གང་སྔོན་ལ་འཚང་རྒྱ་བརྟག་པའི་ཆེད་དུ། རིན་ཆེན་སྣ་བདུན་
གྱི་བུམ་པའི་ནང་དུ་མཚན་བྱང་རྣམས་བཅུག་ནས་ཞག་བདུན་མཆོད་པ་བྱས་ཏེ་སྟོན་
པས། །སྔོན་ལ་ཆེ་ཤོས་རྣམ་པར་དག་པའི་བློ་གྲོས་བྱུང་སྟེ།དེ་སངས་རྒྱས་འཁོར་བ་འཇིག་
གོ ཕྱི་མ་ལ་རྒྱལ་བུ་ཆུང་ཤོས་བློ་གྲོས་མཐའ་ཡས་བྱུང་སྟེ། དེ་སངས་རྒྱས་མོས་པས་སྣང་
མཛད་དོ། །བཙུན་མོ་དམ་པ་མ་སྨད་པའི་དབང་དུ་རྫུས་ཏེ་སྐྱེས་པའི་ཁྱེའུ་ཆོས་ཀྱི་སེམས་
དཔའ་ནི་སངས་རྒྱས་སྟོང་གི་སྐུ་དང་བསྟན་པ་བསྲུང་བར་སྨོན་ལམ་བཏབ་པའི་དཔལ་ཕྱག་
321

མཛོད་ཉི་མའི་དཀྱིལ་འཁོར།
ན་རྡོ་རྗེའོ། །བཙུན་མོ་དཔེ་མེད་མའི་དབང་དུ་རྫུས་ཏེ་སྐྱེས་པ་ཁྱེའུ་ཚོས་ཀྱི་བློ་གྲོས་ནི།
སངས་རྒྱས་སྟོང་ལ་ཆོས་ཀྱི་འཁོར་ལོ་བསྐོར་བར་སྨོན་ལམ་བཏབ་པའི་ཚངས་པ་གཙུག་
ཕུད་ཅན་ནོ། །ཞེས་གསུངས་པའི་ཕྱིར། །སྙིང་རྗེ་པད་དཀར་ལས། བར་བསྐལ་དང་པོ་
འདིའི་ཚེ་ལོ་བཞི་ཁྲི་པ་ལ་སངས་རྒྱས་འཁོར་བ་འཇིག་དང་། གསུམ་ཁྲི་པ་ལ་སངས་རྒྱས་
གསེར་ཐུབ་དང་། ཉི་ཁྲི་པ་ལ་སངས་རྒྱས་འོད་བསྲུང་དང་། །བརྒྱ་པ་ལ་བདག་ཅག་གི་སྟོན་
པ་ཤཱཀྱ་སེངྒེ་འབྱོན་པར་གསུངས་སོ། །ཕྱིས་བརྒྱད་ཁྲི་པར་འཕེལ་བ་ན་སངས་རྒྱས་
བྱམས་པ་འབྱོན་ཏེ། འཁོར་དགྲ་བཅོམ་པ་ཁྲི་ཕྲག་དགུ་དང་། ཐེར་འབུམ་ཆེན་མོ་ཕྲག་དྲུག་
དང་བཅས་པ་འབྱུང་ངོ་། །ལུང་གཞི་ལས། དེའི་ཚེ་ཁྱིམ་བདག་མགོན་མེད་ཟས་སྦྱིན་ཁྱིམ་
བདག་ནོར་བཟང་དུ་གྱུར་ཏེ། དགྲ་བཅོམ་པ་ཐོག་མར་གསུངས་སོ། །དེ་ནས་སངས་རྒྱས་
སེངྒེ་དང་། རབ་གསལ་དང་། མེ་ཏོག་དང་། མེ་ཏོག་གཉིས་པ་སོགས་དང་། མཐར་སངས་
རྒྱས་སྣང་མཛད་འབྱོན་ཏེ། བསྐལ་པ་བཟང་པོ་འདིའི་འོག་ཏུ་མུན་པའི་བསྐལ་པ་སངས་
རྒྱས་མི་འབྱུང་བ་དྲུག་ཅུ་རྩ་གཉིས་འབྱུང་དེ་ལ་རང་སངས་རྒྱས་བྱེ་བ་ཕྲག་འབུམ་འབྱུང་
ཞིང་དེ་ནས་སངས་རྒྱས་བདུན་འབྱུང་ཞེས་བྱང་ཆུབ་སེམས་དཔའི་སྡེ་སྣོད་ལས་གསུངས་
སོ། ། དེའི་འོག་ཏུ་འཇིག་རྟེན་གྱི་ཁམས་འདི་མངོན་པར་དང་བ་ཞེས་བྱ་བར་འགྱུར་ཏེ།
སློབ་དཔོན་ཀླུ་སྒྲུབ་སངས་རྒྱས་ཡེ་ཤེས་འབྱུང་གནས་འོད་ཅེས་བྱ་བར་འཚང་རྒྱ་བར་མདོ་
སྡེ་སྤྲིན་ཆེན་ལས་གསུངས་སོ། །མདོ་སྡེ་སྐལ་བཟང་ལས། དེའི་འོག་ཏུ་བསྐལ་པ་དྲུག་ཅུ་རྩ་
ལྗར་སངས་རྒྱས་མི་འབྱུང་། དེའི་འོག་ཏུ་བསྐལ་པ་སྙན་པ་ཆེན་པོ་པ་ལ་སངས་རྒྱས་ཁྲི་
འབྱུང་། དེའི་འོག་ཏུ་བསྐལ་པ་བརྒྱད་ཅུ་ལ་སངས་རྒྱས་མི་འབྱུང་། །དེའི་འོག་ཏུ་བསྐལ་པ་
སྐར་མ་ལྟ་བུ་ལ་སངས་རྒྱས་བརྒྱད་ཁྲི་འབྱུང༌། དེའི་འོག་ཏུ་བསྐལ་པ་སུམ་བརྒྱར་སངས་
རྒྱས་མི་འབྱུང་། དེ་ནས་བསྐལ་པ་ཡོན་ཏན་བཀོད་པ་ལས་སངས་རྒྱས་བརྒྱད་ཁྲི་བཞི་སྟོང་
འབྱུང་ངོ། །ཞེས་གསུངས། དེ་ནས་སྒྲོན་བསྐལ་ལ་སངས་རྒྱས་འབྱུང༌། མུན་བསྐལ་ལ་
~322~

མཛོད་ཉི་མའི་དཀྱིལ་འཁོར།
སངས་རྒྱས་མི་འབྱུང་སྟེ། སོ་ཐར་དུ། སངས་རྒྱས་ཞེས་བྱའི་སྒྲ་འདི་ཡང་། འཇིག་རྟེན་དག་
ན་ཤིན་ཏུ་དཀོན། ཞེས་གསུངས་སོ། །གཉིས་པ་གཞུང་དོན་ལ་དངོས་དང་ཞར་བྱུང་
ངོ་། །དང་པོ་ནི འཛམ་བུ་གླིང་པ། ཞེས་སོགས། གཉིས་པ་ནི། སྒྲ་མི་སྙན་མ་གཏོགས་པར་
འཆི། ཅེས་སོགས། གསུམ་པ་ཚད་དེ་ཉིད་བྱེ་བྲག་ཏུ་བཤད་པ་ལ་གཉིས། རྩོམ་པའི་དང་པོ་
མདོར་བསྟན་རྒྱས་བཤད་དོ། །དང་པོ་ནི་གཟུགས་མིང་ཞེས་སོགས། གཉིས་པ་ལ་གཉིས།
ཡུལ་ཚད་དང་། དུས་ཚད་དོ། །དང་པོ་ནི། ཕྲ་རབ་རྡུལ་དང་ནི། ཞེས་གསུངས་སོ། །གཉིས་
པ་ལ་གཉིས་་ལོ་དང་བསྐལ་པའོ། །དང་པོ་ནི། སྐད་ཅིག་མ་བརྒྱ་ཉི་ཤུ་ལ། ཞེས་སོགས་
སོ། །གཉིས་པ་ལ་གཉིས། དངོས་དང་ཞར་བྱུང་ངོ་། །དང་པོ་ལ་གཉིས། མཚམས་སྦྱར་བ་
དང་དེའི་རང་བཞིན་ནོ། །དང་པོ་ནི། བསྐལ་པ། རྐང་པ་གཅིག་གོ། །གཉིས་པ་ལ་བཞི།
འཇིག་པའི། ཆགས་པའི། གནས་པའི། བསྐལ་ཆེན་གྱི་ཚད་དོ། །གཉིས་པ་ཞར་བྱུང་ལ་
གཉིས། བསྐལ་ཆེན་གྱི་ཞར་བྱུང་འཇིག་བསྐལ་གྱི་ཞར་བྱུང་ངོ་།
༈ །དང་པོ་ནི། དེ་གྲངས་མེད་གསུམ་ལ་སངས་རྒྱས། ཞེས་སོགས་ཀྱི་སྐབས་སུ།
སྤྱི་དོན་ནི་བདག་ཅག་གི་སྟོན་པས་དང་པོ་ཐུགས་བསྐྱེད་ཚུལ་བར་དུ་ཚོགས་བསགས་
ཚུལ་ཚོགས་ཀྱི་ངོ་བོ་ངོས་བཟུང་བ་། ལམ་བསྒྲོད་ཚུལ། གྲངས་མེད་ཀྱི་དོན་བཤད་པ།
འབྱུང་བའི་དུས་བསྟན་པ་དང་དྲུག་གོ །དང་པོ་ནི་བདག་ཅག་གི་སྟོན་པ་འདི་རྫ་མཁན་གྱི་
ཁྱེའུ་སྣང་བྱེད་དུ་གྱུར་པ་ནི། དེ་བཞིན་གཤེགས་པ་ཤཱཀྱ་ཐུབ་པ་ཆེན་པོ་ཞེས་བྱ་བའི་དྲུང་
དུ་བསྙེན་བསྐུར་ཞིང་དགེ་བའི་རྩ་བ་སྐྲུན་ནས་སེམས་བསྐྱེད་པ་ཡིན་ཏེ། ང་ནི་སྔོན་ཚེ་
དམན་པར་གྱུར་པའི་ཚེ། དེ་བཞིན་གཤེགས་པ་ཤཱ ཀྱ་ཐུབ་ཆེན་ལ། འཇམ་གང་ཞིག་ནི་
ཕུལ་བ་བྱས་ནས་ཀྱང་། དང་པོར་བྱང་ཆུབ་མཆོག་ཏུ་སེམས་བསྐྱེད་དོ། ། ཞེས་གསུངས།
ཇི་ལྟར་བསྐྱེད་ཚུལ་ནི། རིགས་དང་ཡབ་ཡུམ་སྲས་མཆོག་ཟུང་སོགས་དང་དེ་བཞིན་ཁོ་
ནར་གྱུར་ཅིག་ཅེས་སེམས་བསྐྱེད་པ་ཡིན་ཏེ། དེ་བཞིན་གཤེགས་པ་ཁྱེད་སྐུ་ཅི་འདྲ་དང༌།
P~323~

མཛོད་ཉི་མའི་དཀྱིལ་འཁོར
འཁོར་དང་སྐུ་ཚེའི་ཚད་དང་ཞིང་ཁམས་དང༌། །དེ་བཞིན་མཚན་མཆོག་བཟང་པོ་ཅི་འདྲ་བ།
དེ་འདྲ་ཁོ་ནར་བདག་སོགས་འགྱུར་བར་ཤོག །ཅེས་སྨོན་ལམ་བཏབ་པའི་ཚུལ་གྱིས་
བསྐྱེད་པས། །དེ་ཁོ་ན་བཞིན་དུ་གྱུར་པ་ཡིན་པའི་ཕྱིར། ། སྤྱིར་ནི་བསྐལ་བཟང་གི་སངས་
རྒྱས་སྟོང་པོ་ཐམས་ཅད་ཆོས་བཅུ་གསུམ་རེ་སྟོན་པར་འདྲ་སྟེ། དཔེར་ན་བདག་ཅག་གི་
སྟོན་པའི་ཡུལ་ནི་སེར་སྐྱ། རིགས་རྒྱལ་རིགས་ཡབ་ཟས་གཙང༌། ཡུམ་ནི་སྒྱུ་འཕྲུལ་མ།
སྲས་ནི་སྒྲ་གཅན་འཛིན། ཤེས་རབ་ཅན་གྱི་མཆོག་ནི་ཤཱརིའི་བུ། རྫུ་འཕྲུལ་ཅན་གྱི་མཆོག་
ནི་མོའུ་འགལ་གྱི་བུ། རིམ་གྲོ་པ་ནི་ཀུན་དགའ་བོ། །འོད་ནི་འདོམ་གང་བ་སྐུ་ཚེའི་ཚད་ནི་
ལོ་བརྒྱད་ཅུ། འཁོར་འདུས་པ་ནི་བརྒྱ་ཕྲག་ཕྱེད་དང་བཅུ་གསུམ་མོ། །ཞེས་དང་།ཁ་ཅིག་
དུ། འདུས་པ་དང་པོ་ལ་དགེ་སློང་ཉིས་བརྒྱ་ལྔ་བཅུའོ།།ཞེས་གསུངས། དམ་པའི་ཆོས་ནི་
སྟོང་དུ་གནས་སོ། །མཆོག་ནི་རྒྱས་པར་འགྱུར་རོ། །སྐུ་གདུང་ཡང་རྒྱས་པར་འགྱུར་
རོ། །ཞེས་གསུངས་པ་ལྟར་རོ། །ཡང་བདག་ཅག་གི་སྟོན་པས་དམྱལ་བའི་ཤིང་རྟ་འདྲེན་
པའི་གྱད་དུ་འཁྲུངས་པའི་ཚེ་སེམས་བསྐྱེད་པར་བཤད་པ་དང་། ལུང་གཞི་ལས། རྒྱལ་པོ་
གསལ་རྒྱལ་གྱིས། བཙུན་པས་སངས་རྒྱས་གང་ལ་ཐོབ་པའི་ཕྱིར་བསོད་སྙོམས་ཕུལ་བ་
ལགས། རྒྱལ་པོ་ཆེན་པོ་སྔོན་ཡངས་པའི་གྲོང་ཁྱེར་དུ་རྫ་མཁན་གྱི་བུ་ཡངས་པའི་འོད་
ཅེས་བྱ་བར་གྱུར་པ་ན་སྟོན་པ་ཤཱཀྱ་ཐུབ་པ་ཞེས་བྱ་བ་གསེར་མའི་སྙུན་གྱིས་ཐེབས་པ་
ལ། །མར་དང་ཏིལ་མར་གྱིས་སྐུ་བྱུགས་ཤིང་ཆུ་འཇམ་པོས་ཁྲུས་བྱས་ཏེ་བུར་ཆུའི་བཏུང་པ་
གསོལ་ནས་ཞབས་ལ་གཏུགས་ཏེ། སྨོན་ལམ་བཏབ་པ། བདག་ཅག་སྦྱིན་པ་འདི་ཡིས་
ཤཱཀྱའི་རིས་སུ་གང་སྐྱེས་པ། ཡོན་ཏན་རིས་དང་རུས་དག་མཉམ་པའི་སངས་རྒྱས་ཉིད་
གྱུར་ཅིང་། བདག་གི་ཚངས་པའི་འཇིག་རྟེན་བར་གྱི་ཉམ་ཐག་འཆིང་བ་ཡིས།ཕ་རོལ་ཞི་བ་
རྒྱ་ཆེན་འཇིགས་པ་མེད་པར་སྒྲོལ་བར་ཤོག་།ངས་དེར་ཐོག་མར་བསོད་སྙོམས་ལེགས་
ཕུལ་ལོ། །ཞེས་གསུངས་སོ། །གཉིས་པ་ལ་མཛོད་རྩར་གསུངས་ཚུལ་དང་།།ཐེག་དམན་་
324

མཛོད་ཉི་མའི་དཀྱིལ་འཁོར
གྱི་ལུང་ལས་གསུངས་ཚུལ། །ཐེག་ཆེན་གྱི་སྡེ་སྣོད་ལས་གསུངས་ཚུལ་ལོ་དང་པོ་ནི།
གྲངས་མེད་དང་པོ་ལ་སངས་རྒྱས་ཤཱཀྱ་ཐུབ་པ་ཆེན་པོ་ནས་སངས་རྒྱས་རིན་ཆེན་གཙུག་
ཏོར་ཅན་གྱི་བར་བདུན་ཁྲི་ལྔ་སྟོང་ལ་བསྙེན་བཀུར། གཉིས་པ་ལ་སངས་རྒྱས་རིན་ཆེན་
གཙུག་ཏོར་ཅན་ནས་བཟུང་སྟེ། སངས་རྒྱས་མར་མེ་མཛད་ཀྱི་བར་བདུན་ཁྲི་དྲུག་སྟོང་ལ་
བསྙེན་བསྐུར། གྲངས་མེད་གསུམ་པ་ལ་སངས་རྒྱས་མར་མེ་མཛད་ནས་བཟུང་སྟེ། སངས་
རྒྱས་རྣམ་གཟིགས་ཀྱི་བར་བདུན་ཁྲི་དང་བདུན་སྟོང་ལ་བསྙེན་བསྐུར་བ་ཡིན་ཏེ། རྣམ་
གཟིགས་མར་མེ་རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང༌། །དང་པོ་ཤཱ ཀྱ་ཐུབ་
པ་ཡིན། ཞེས་གསུངས་སོ། །གཉིས་པ་ནི་ལུང་གཞི་ལས། སངས་རྒྱས་ཤཱཀྱ་ཐུབ་པ་ནས།
འདྲེན་པ་ཡུལ་འཁོར་སྐྱོང་གི་བར། བདུན་ཁྲི་དང་ནི་ལྔ་སྟོང་གི །སངས་རྒྱས་རྣམས་ནི་ངས་
མཆོད་དོ། །སངས་རྒྱས་མར་མེ་མཛད་པ་ནས། དབང་པོ་རྒྱལ་མཚན་ཐུབ་པའི་བར།
བདུན་ཁྲི་དྲུག་སྟོང་དག་གི་ནི། སངས་རྒྱས་རྣམས་ནི་ངས་མཆོད་དོ། །སངས་རྒྱས་
ལེགས་མཛད་ནས་བཟུང་སྟེ། སངས་རྒྱས་འོད་བསྲུང་བར་དག་དུ། .ངས་ནི་བདུན་ཁྲི་
བདུན་སྟོང་གི །སངས་རྒྱས་རྣམས་ནི་མཆོད་པར་བྱས། །ཞེས་གྲངས་མེད་གསུམ་གྱིས་ཐ་
མར་བྱུང་ཚུལ་མཛོད་དང་ཅུང་མི་མཐུན་པར་སྣང་ངོ༌། །གསུམ་པ་ནི་བྱང་ཆུབ་སེམས་པའི་
སྡེ་སྣོད་ལས། བདག་ཅག་གི་སྟོན་པས་ཤཱ ཀྱ་ཐུབ་པ་ཆེན་པོའི་དྲུང་དུ་སེམས་བསྐྱེད་གྲངས་
མེད་གཅིག་ཏུ་ཚོགས་བསགས་པས། ཚོགས་སྦྱོར་ཐོབ་ཚོང་དཔོན་ཤེས་རབ་བཟང་དུ་
གྱུར་པ་ན། དེ་བཞིན་གཤེགས་པ་དཀོན་མཆོག་ཡན་ལག་འཇིག་རྟེན་དུ་བྱོན་པ་ལ་བསྙེན་
བཀུར་ཚོགས་བསགས་པས་ས་དང་པོ་ཐོབ། གྲངས་མེད་གཉིས་པ་ལ། གཞོན་ནུ་བརྩོན་
འགྲུས་སྦྱོར་ཅེས་བྱ་བར་གྱུར་པ་ན། · དེ་བཞིན་གཤེགས་པ་ཕུང་པོ་ཆེན་པོ་འཇིག་རྟེན་དུ་
བྱོན་པ་ལ་བསྙེན་བཀུར་ཚོགས་བསགས་པས་ས་བདུན་པ་ཐོབ། གྲངས་མེད་གསུམ་པ་ལ།
བྲམ་ཟེའི་ཁྱི འུ་གཞོན་ནུ་སྤྲིན་དུ་གྱུར་པ་ན། དེབཞིན་གཤེགས་པ་མར་མེ་མཛད་འཇིག་
~325~

་ཉི་མའི་དཀྱིལ་འཁོར།
རྟེན་དུ་བྱོན་པ་ན། བསྙེན་བཀུར་ཚོགས་བསགས་པས། དག་པ་ས་གསུམ་ཐོབ་ནས་སངས་
རྒྱས་པར་གསུངས་ཏེ། གང་ཚེ་མར་མེ་མཛད་ཀྱིས་ང་། ལུང་བསྟན་གྱུར་པ་དེ་ཡི་ཚེ། ས་
བརྒྱད་པ་ནི་ཐོབ་གྱུར་ཏེ། དབང་བཅུ་དག་ཀྱང་ཐོབ་པར་གྱུར། ཞེས་སོགས་གསུངས་
སོ། །འོ་ན་གནས་སྐབས་གང་དུ་ཕར་ཕྱིན་གང་རྫོགས་ཅེ་ན། བདག་ཅག་གི་སྟོན་པས་ཡུལ་
སེམས་ཅན་ཀུན་ལ་རྫས་ལུས་ལོངས་སྤྱོད་ལ་སོགས་པའི་བདོག་པ་ཐམས་ཅད་སྙིང་རྗེ་
ཆེན་པོས་ཀུན་ནས་བསླངས་ཏེ་བཏང་བས་སྦྱིན་པའི་ཕར་ཕྱིན་རྫོགས། །འདོད་པའི་
འདོད་ཆགས་དང་བཅས་བཞིན་དུ་ཡང་། རྒྱལ་པོ་གཏུམ་པོས། རང་གི་ཡན་ལག་དུམ་
བུར་བཅད་ཀྱང་རྒྱུད་ཅུང་ཟད་ཀྱང་མི་འཁྲུགས་པ་ལ་བརྟེན་ནས་བཟོད་པ་དང་ཚུལ་
ཁྲིམས་ཀྱི་ཕར་ཕྱིན་རྫོགས། སངས་རྒྱས་སྐར་རྒྱལ་རི་ཕུག་ཞིག་ན་ཟད་པར་མེའི་ཁམས་
ལ་བཞུགས་པ་ལ། རྐང་པ་ཡ་གཅིག་གིས་བགྲངས་ཏེ། ཞག་བདུན་གྱི་བར་དུ། སྐྱེས་བུ་ཁྱུ་
མཆོག་ཁྱོད་འདྲའི་དགེ་སྦྱོང་ཆེན་པོ་གཞན་དག་ལྷ་ཡུལ་ས་ལ་མེད།འཇིག་རྟེན་འདི་ན་ཡོད་
པ་མ་ཡིན། རྣམ་ཐོས་བུ་ཡི་གནས་ནའང་ཡོད་མ་ཡིན། ལྷའི་ཕོ་བྲང་གནས་མཆོག་དག་
ནའང་མེད་ལ་ཕྱོགས་དང་ཕྱོགས་མཚམས་དག་ནའང་མེད། རི་དང་ནགས་སུ་བཅས་པའི་ས་
སྟེང་བརྒྱས་པ་ཀུན་ཏུ་སྐོར་ཀྱང་ག་ལ་ཡོད། ཅེས་པའི་ཚིགས་བཅད་འདིས་བསྟོད་ཅིང་
བསྐོར་བ་བྱས་པས་བརྩོན་འགྲུས་ཀྱི་ཕར་ཕྱིན་རྫོགས་ལ། བསྐལ་པ་དགུའི་ཚོགས་
འདུམས་ཏེ་ངེས་གནས་སུ་གྱུར་ཏེ། བྲམ་ཟེ་དམ་པ་དེ་རིང་དུ། དེ་བཞིན་གཤེགས་པ་
ལེགས་བསྟོད་པའི། །སྟོབས་དང་བརྩོན་འགྲུས་འདི་ཡིས་ནི། བསྐལ་པ་དགུ་ཞིག་འདུམས་
པར་འགྱུར། ཞེས་རྟོགས་བརྗོད་བརྒྱ་པ་ལས་གསུངས་ཞིང་། བྱང་ཆུབ་པའི་སྔ་རོལ་དེ་མ་
ཐག་རྡོ་རྗེ་ལྟ་བུའི་ཏིང་ངེ་འཛིན་གྱི་ཚེ་བསམ་གཏན་དང་བློ་ཤེས་རབ་ཀྱི་ཕར་ཕྱིན་རྫོགས་
པའི་ཕྱིར་ཏེ། གནས་སྐབས་དེ་དག་རང་གི་ཕུན་སུམ་ཚོགས་པའི་ཕ་རོལ་ཏུ་ཕྱིན་པ་ཡིན་
པའི་ཕྱིར་ཏེ། ཀུན་ལ་ཐམས་ཅད་སྙིང་རྗེ་ཡིས སྦྱིན་པར་བྱེད་པས་སྦྱིན་པ་
~326~

མཛོད་ཉི་མའི་དཀྱིལ་འཁོར།
རྫོགས། །ཆགས་བཅས་ཡན་ལག་བཅད་ཀྱང་ནི། མི་འཁྲུགས་བཟོད་དང་ཚུལ་ཁྲིམས་ཀྱི།
སྐར་རྒྱལ་བསྟོད་པས་བརྩོན་འགྲུས་ཀྱི། དེ་མ་ཐག་ལ་ཏིང་འཛིན་བློའི། །ཞེས་སོགས་
གསུངས་སོ། །ལུང་གཞི་ལས། ཤི་པའི་རྒྱལ་པོར་གྱུར་པའི་ཚེ། སྦྱིན་པ་དག་ནི་ཐམས་ཅད་
བཏང་། ང་ཡི་དུས་དཔོག་གྱུར་པའི་ཚེ། སྦྱིན་པའི་ཕ་རོལ་ཕྱིན་པ་རྫོགས། རྒྱ་མཚོའི་ཚོང་
པར་གྱུར་པ་ན། ཚུལ་ཁྲིམས་ཕ་རོལ་ཕྱིན་དོན་དུ། །སྲོགས་ཆགས་རྣམས་ནི་མ་བཏང་
ཞིང་། །ངས་ནི་རང་གི་སྲོག་བཏང་ངོ༌། །ང་སྔོན་དྲང་སྲོང་གྱུར་པ་ན། ·བཟོད་པའི་ཕ་རོལ་
རྫོགས་བྱའི་ཕྱིར། ཡན་ལག་རྣམས་ནི་བཏུབ་པ་ཡིས། ་་།ང་ནི་བཟོད་པ་ཡོངས་སུ་
*རྫོགས། །མི་མ་ཡིན་མོའི་སྐྱེས་རབས་དང་། དེ་བཞིན་རྒྱ་མཚོ་སྐམ་པ་དང༌། དེ་བཞིན་
བདག་ནི་བདེན་དགའ་བའི། །བརྩོན་འགྲུས་ཕ་རོལ་ཕྱིན་པ་རྫོགས། །སྨན་ཆེན་བློན་པོར་
གྱུར་པ་དང་། གནག་ལྷས་སྐྱེས་པུ་ང་གྱུར་ཚེ། ཤེས་རབ་ཕ་རོལ་ཕྱིན་རྫོགས་ནས། དེ་
བཞིན་རྔ་བོ་ཆེ་ཡང་སྒྲགས། །བྲམ་ཟེ་རབ་འབར་གྱུར་པ་ན། རལ་པར་འདབ་ཆགས་ཚངས་
བཅས་ཀྱང༌། །བསམ་གཏན་ལས་ནི་མ་ལངས་པར། བསམ་གཏན་ཕ་རོལ་ཕྱིན་བརྩོན་
བྱས། །སྙིང་རྗེ་ཡོངས་སུ་གོས་བྱས་ཤིང་། ཕ་རོལ་ཕྱིན་པ་དྲུག་རྫོགས་པས། ཁུར་ལྕི་བ་ནི་
ངས་བོར་ཏེ། དམ་པ་ཡང་དག་རྫོགས་པར་བྱས། ཞེས་གསུངས་སོ། །ཐེག་ཆེན་པོའི་
ལུགས་ལ། ཕར་ཕྱིན་དྲུག་རྫོགས་པ་དང༌། སངས་རྒྱས་པ་དུས་མཉམ་སྟེ། སྤེལ་མར་
བསྟོད་པ་ལས། བསེ་རུ་ལྟ་བུ་རྣམས་ལ་ནི། ཕ་རོལ་ཕྱིན་དྲུག་མིང་ཡང་མེད། །བཅོམ་ལྡན་
ཉག་གཅིག་ཕ་རོལ་ཕྱིན། དྲུག་གི་སྤྱི་ལ་ཞུགས་པ་ལས །ཞེས་དང༌། བརྒྱད་སྟོང་དོན་
བསྡུས་ལས། གཞུང་ལམ་དག་ལ་དེ་སྒྲས་བཏགས། ཞེས་སོགས་དང་། འགྲེལ་ཆེན་ལས།
སངས་རྒྱས་བཅོམ་ལྡན་འདས་ཀྱི་གཉིས་མུ་མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་
ལ། ཞེས་སོགས་དང༌། འཇུག་འགྲེལ་ལས་ཀྱང་དེ་བཞིན་དུ་གསུངས་པའི་ཕྱིར་རོ། །དེར་
མ་ཟད་ཐེག་ཆེན་པས་ཚོགས་གཉིས་རྫོགས་པ་དང༌། སངས་རྒྱས་པ་དུས་མཉམ་པར་
~327~

མཛོད་ཉི་མའི་དཀྱིལ་འཁོར།
བཞེད་དེ། རིགས་པ་དྲུག་ཅུ་པ་ལས། བསོད་ནམས་ཡེ་ཤེས་ཚོགས་རྫོགས་ཤིང་། བསོད་
ནམས་ཡེ་ཤེས་ལས་བྱུང་བའི། དམ་པ་སྐུ་གཉིས་ཐོབ་པར་ཤོག།ཞེས་སོགས་མཐའ་ཡས་
པར་གསུངས་སོ། །འོ་ན་སྐབས་འདིར་སངས་རྒྱས་རྣམ་གཟིགས་་བསྙེན་བཀུར་བས།
ཚོགས་རྫོགས་ན་དེའི་ཚེ་སངས་མ་རྒྱས་པ་ཇི་ལྟ་བུ་ཞེ་ན། གང་སྤྲེལ་ལས། རྫོགས་མོད་
ཀྱིས་རྣམ་པ་ཐམས་ཅད་དུ་མ་རྫོགས་པས་སོ། །ཞེས་གསུངས་པ་ལྟརརོ། །སྦྱིན་སོགས་
དྲུག་ཀ་ཚོགས་ཡིན་ཏེ། དང་པོ་གཉིས་པ་བསོད་ནམས་ཀྱི་ཚོགས། ཤེས་རབ་ཡེ་ཤེས་ཀྱི་
ཚོགས། བར་པ་གསུམ་གཉིས་ཀའི་ཚོགས་ཡིན་པའི་ཕྱིར། ཚོགས་གཉིས་འགལ་བའང་
མིན་ཏེ། བདག་མེད་རྟོགས་པའི་ཤེས་རབ་ཀྱིས་ཟིན་པའི་དང་པོ་ལྔ་གཉིས་ཀའི་ཚོགས་
ཡིན་པའི་ཕྱིར་ཏེ། མདོ་སྡེ་རྒྱན་ལས། སྦྱིན་དང་ཚུལ་ཁྲིམས་བསོད་ནམས་ཀྱིས། ཚོགས་
ཡིན་ཤེས་རབ་ཡེ་ཤེས་ཀྱི། གསུམ་པོ་གཞན་ནི་གཉིས་ཀ་ཏེ། ལྔ་ཅར་ཡང་ནི་ཡེ་ཤེས་
ཚོགས། ཞེས་གསུངས་པའི་ཕྱིར་རོ། །སྦྱིན་སོགས་ཀྱི་ངོ་བོ་འོག་ཏུ་འཆད་དོ། །བཞི་པ་ནི།
དང་པོར་ཚུལ་ཁྲིམས་རྣམ་དག་ལ་གནས་ཏེ། དེ་ནས་བདེན་པ་མཐོང་བ་དང་མཐུན་པའི་
ཐོས་པ་བྱས། དེའི་དོན་ཕྱིན་ཅི་མ་ལོག་པར་བསམ་པ་དང་ལྡན་པས་ཚུལ་བཞིན་དུ་བསྒོམ་
པའི་སྒོམ་པ་ལ་རབ་ཏུ་སྦྱོར་བའི་ཤེས་རབ་གསུམ་གྱི་ཉམས་ལེན་པ་ལ་འབད་པར་བྱ་སྟེ།
ཚུལ་གནས་ཐོས་དང་བསམ་ལྡན་པས། སྒོམ་པ་ལ་ནི་རབ་ཏུ་སྦྱོར་། ཞེས་གསུངས་སོ། །དེ་
ནས་ངེས་འབྱུང་རྣམ་དག་ལ་བརྟེན་ནས་ཚོགས་ལམ་བསྐྱེད་པར་བྱ་སྟེ། དེ་ཡི་སྔོན་དུ་ཐར་
ཆ་མཐུན། ཞེས་གསུངས་སོ། །ཚོགས་ལམ་ཐོབ་ནས་མྱུར་བ་དག་ནི་སྐྱེ་བ་གསུམ་གྱིས་
ཐར་པ་ཐོབ་པར་འགྱུར་ཏེ། ཚེ་དང་པོ་ལ་ཐར་པ་ཆ་མཐུན། གཉིས་པ་ལ་སྦྱོར་ལམ། གསུམ་
པ་ལ་འཕགས་ལམ་བསྐྱེད་པར་བྱ་བའི་ཕྱིར། དཔེར་ན་ས་བོན་འདེབས་པ་དང་། འབྲས་བུ་
སྐྱེས་པ་དང་། འབྲུ་ཆགས་པའི་རིམ་པ་བཞིན་དུ། གསུམ་པོ་དེ་རིམ་པ་བཞིན་དུ་རྒྱུ་རིམ་
གྱིས་འཇུག་པ་དང་ཡོངས་སུ་སྨིན་པ་དང་གྲོལ་པར་འགྱུར་བའི་ཕྱིར་རོ། ། ཞེས་གསུངས།
~328~

མཛོད་ཉི་མའི་དཀྱིལ་འཁོར།
རྒྱལ་པོ་སྲས་ཀྱིས་ཚེ་སྔ་མ་ཚོགས་བསགས་པ་ནི། ཚེ་གཉིས་པ་ལ་སྦྱོར་ལམ་དང་།
འཕགས་ལམ་གཉིས་ཀ་བསྐྱེད་པར་བཤད་དེ། ཁྱིམ་བདག་དཔལ་སྐྱེས་ལྟ་བུའོ། །ཚེ་དེ་
དག་བར་མ་ཆད་དུ་འབྱུང་བར་མ་ངེས་ཏེ། དེའི་ཐར་པའི་ས་བོན་བསྐལ་པ་དུ་མས་བར་དུ་
ཆོད་པའི་ཕྱིར། དཔེར་ན་བདག་ཅག་གི་སྟོན་པ་དང་། བསེ་རུའི་རང་རྒྱལ་དགྲ་བཅོམ་པ་ནི་
སྦྱོར་ལམ་དྲོད་ནས་རང་བྱང་ཆུབ་ཀྱི་བར་བསམ་གཏན་གྱི་ཡ་མཐའ་བཞི་པ་ཁོ་ན་ལ་བརྟེན་ཏེ་
སྟན་ཐོག་གཅིག་ལ་ཀུན་བསྐྱེད་པ་ཡིན་ཏེ། སྟོན་དང་བསེ་རུ་བྱང་ཆུབ་པར། བསམ་གཏན་
མཐའ་རྟེན་གཅིག་ལ་ཀུན། ཞེས་གསུངས་པའི་ཕྱིར། ཞེས་བཞེད་དོ། །དྲོད་རྩེ་གཉིས་ཐོབ་
པའི་སློབ་མ་ཉན་ཐོས་རང་གི་རིགས་ལས་ལོག་ནས་ཐེག་ཆེན་དུ་འཇུག་སྲིད་ཀྱི། །བཟོད་པ་
ཐོབ་པའི་ཉན་ཐོས་ཐེག་ཆེན་དུ་འཇུག་མི་སྲིད་དེ། ཐེག་ཆེན་འཕགས་པ་བསམ་བཞིན་དུ་
ངན་འགྲོར་སྐྱེ་བ་ལེན། ཉན་ཐོས་ཀྱི་སྦྱོར་ལམ་བཟོད་པ་ཐོབ་ནས་ངན་སོང་དུ་སྐྱེ་བ་མི་ལེན་
པའི་ཕྱིར། །དྲོད་རྩེ་གཉིས་གང་རུང་ཐོབ་པའི་ཉན་ཐོས་རང་རྒྱལ་གྱི་ལམ་དུ་འཇུག་སྲིད་དེ།
གཉིས་སློབ་རིགས་ལས་བཟློག་ནས་ནི། སངས་རྒྱས་སུ་འགྱུར་གཞན་རྣམ་གསུམ། ཞེས་
གསུངས་པའི་ཕྱིར། འདི་དག་ནི་བྱེ་བྲག་ཏུ་སྨྲ་བའི་ལུགས་ཏེ། གཞན་དུ་ན་མཐར་ཐུག་ཐེག་
པ་གཅིག་ཏུ་གྲུབ་ཀྱང་། ཉན་ཐོས་བྱང་ཆུབ་ཏུ་ཡོངས་སུ་སྒྱུར་བ་པོའི་དགྲ་བཅོམ་པ་ཐེག་ཆེན་
དུ་འཇུག་པར་བཤད་པའི་ཕྱིར། ། ལྔ་པ་ནི། དེ་གྲངས་མེད་གསུམ་ལ་སངས་རྒྱས། ཞེས་པ་
རང་ཚིག་དང་འགལ་ཏེ། གྲངས་མེད་ན་གསུམ་ཞེས་པ་དང་འགལ་བའི་ཕྱིར་ཟེར་ན། སྐྱོན་
མེད་དེ། གྲངས་ཀྱི་གནས་གཞན་དྲུག་ཅུའི་མཐའ་ན་ཡོད་པའི་གྲངས་མེད་དེ་ཞེས་པའི་དོན་
ཡིན་གྱི། །གྲངས་གཏན་ནས་མེད་པའི་གྲངས་མེད་ཅེས་པའི་དོན་མིན་པའི་ཕྱིར། །འོ་ན་
གྲངས་ཀྱི་གནས་གཞན་དྲུག་ཅུ་ཇི་ལྟ་བུ་ཞེ་ན། ལུང་སིལ་བུ་ལས་གྲངས་ཀྱི་གནས་དྲུག་ཅུ་
ཞེས་བྱུང་བ་ནི་མཛོད་འགྲེལ་ལས་ལྔ་བཅུ་རྩ་གཉིས་ལས་མ་བྱུང་བའི་ཕྱིར། །བར་ནས་
བརྒྱད་ཆད་ནས་མ་རྙེད་པར་བཤད་པས། །དེ་དག་ནི་ཁ་སྐང་ན་དྲུག་ཆུར་འགྱུར་པ་ཡིན་ལ།
329~

མཛོད་ཉི་མའི་དཀྱིལ་འཁོར།
འགྲེལ་པར་ལྷུག་པར་གསུངས་པ་དེ། མཆིམས་ལྷ་རྗེ་གོ་ཆས་སྡོམ་དུ་བསྡུས་པ་ནི། གཅིག་
བཅུ་བརྒྱ་སྟོང་ཁྲི་འབུམ་དང་། ས་ཡ་བྱེ་བ་དུང་ཕྱུར་རྣམས། རྐྱང་པའི་གྲངས་སུ་ཤེས་པར་
བྱ། ཐེར་འབུམ་ཁྲག་ཁྲིག་རབ་བཀྲིག་ནས། གཏམ་ཀྲིགས་མི་འཁྲུག་ཁྱད་ཕྱིན་དང་། ཕང་
སྟེང་དེར་འདྲེན་མཐའ་སྣང་དང་། རྡུ་རིག་འོད་མཛེས་དབང་པོ་དང་། ལེགས་ཕྱིན་རྟོགས་
འགྲོ་འགྱིངས་རྡུལ་དང་། རྒྱ་སྟག་སྟོབས་འཁོར་རྟ་ཤེས་དང་། རྣམ་འབྱུང་དང་ནི་སྟོབས་མི་
དང་། ཆེན་པོ་དང་ནི་བཅས་པ་སྟེ། བར་གནས་བརྒྱད་ནི་མ་རྙེད་པར། དུང་ཕྱུར་མན་ཆད་
ངག་ཏུ་ནི། གང་ཡང་རུང་བ་བརྒྱད་བསྣན་ཏོ། ཞེས་གསུངས་པའི་ཕྱིར། བརྒྱད་བསྣོན་
ཚུལ། ས་ཆེན་པོ་ཞེས་སོགས་འབྱུང་བ་བཞིའོ། །བྱམས་པ། བྱམས་པ་ཆེན་པོ་ཞེས་
སོགས་ཚད་མེད་བཞི་དང་། སྦྱོར་བ་གང་རུང་བསྣོན་པར་གསུངས་སོ། ། རྒྱ་ཆེ་རོལ་པའི་
མདོ་ལས། བྱེ་བ་ཕྲག་བརྒྱན་ཐེར་འབུམ་ཞེས་བྱའོ། །དེ་བཞིན་དུ་ཁྲག་ཁྲིག་དང༌། གཏམ་
དང་། དཀྲིགས་དང་། མི་འཁྲུགས་དང་། ཁྱད་ཕྱིན་དང་། ཕང་སྟེང་དང་། མངས་འཛིན་དང་།
གླང་པོའི་སྟོབས་དང་། དོགས་ཐོབ་དང་། རྣམ་པར་གདགས་པ་དང་། རྒྱུ་རིགས་དང་།
ལེགས་སྦྱིན་དང་། རྒྱུ་དབང་དང་། རྫོགས་ཐོཔ་དང་། བགྲགས་སྟགས་དང་། སྒྲིབ་པ་དང་།
སྟོབས་དང་། ཀུན་སྟོབས་དང་། རྣམ་པར་རྟ་ཤེས་ལྡན་དང་། རྟ་ཤེས་ཀུན་དང་། རྣམ་འབྱུང་
དང་། དེའི་མཚན་ཉིད་ཅེས་བྱ་བ་རྣམས་ནི་སྔ་མ་ཕྲག་བརྒྱ་ལ་ཕྱི་མ་ཡིན་ནོ། །དེའི་མཚན་
ཉིད་ཀྱིས་ནི་རི་རབ་རྩི་གཞིར་བྱས་ཀྱང་ཚོད་དོ། །དེའི་གོང་ན་རྒྱལ་མཚན་གྱི་རྩེ་མོའི་ནོར་
བུ་ཞེས་བྱ་བ་ཡོད་དེ། དེ་ནི་གངྒའི་ཀླུང་གི་བྱེ་མ་ཉིད་རྩོམ་གཞིར་བྱས་ཀྱང་ཆོད་དོ། །དེའི་
གོང་ན་རྒྱལ་མཚན་གྱི་རྩེ་མོ་ངེས་པ་གྲགས་པ་དང༌། དེའི་གོང་ན་དེའི་འདྲེན་གདགས་པ་
དང་། །གཏན་ལ་འབེབས་པ་དང་གཅོད་རྟོགས་དང་། གཅོད་རྟོགས་ལྡན་དང༌། ཐམས་ཅད་
རྣམ་པར་འབྱེད་པ་ཞེས་བྱ་བའི་གྲངས་ཡོད་དེ། དེས་ནི་གངྒའི་ཀླུང་བཅུའི་བྱེ་མ་གཞིར་
བྱས་ཀྱང་ཆོད་དོ། །དེའི་གོང་ན་སྙིང་པོ་མཆོག་ཅེས་བྱ་བའི་གྲངས་ཡོད་དེ། དེས་ནི་གངྒའི་
~330~

མཛོད་ཉི་མའི་དཀྱིལ་འཁོར།
ཀླུང་བྱེ་བ་ཕྲག་བརྒྱའི་བྱེ་མ་དང་མཉམ་པའང་ཆོད་དོ། །དེའི་གོང་ན་རྡུལ་ཕྲ་རབ་ལ་འཇུག་
པ་ཅེས་བྱ་བའི་གྲངས་ཡོད་ཏེ། དེ་ནི་བཞིན་གཤེགས་པ་དང་། བྱང་ཆུབ་སེམས་དཔའ་ས་
བཅུ་པ་ལ་གནས་པ་མ་གཏོགས་པ་གཞན་གྱིས་མི་ཤེས་སོ། །ཞེས་སོགས་རྒྱ་ཆེར་
གསུངས་སོ། །བྱང་ས་ལས་བགྲངས་བར་མི་ནུས་པའི་གྲངས་མེད་ལ་བཤད་དེ། དེ་ཉིད་ཀྱི་
དེ་ལ་བསྐལ་པ་གྲངས་མེད་གཉིས་སུ་རིགས་པར་བྱས་ཏེ། བསྐལ་པ་ཆེན་པོ་གང་ཡིན་པ་
དེ་ཡང་ཉིན་མཚན་དང་ཟླ་བ་དང་ཟླ་བ་ཕྱེད་སོགས་ཀྱིས་བགྲངས་པའི་ཚུལ་གྱིས་དཔག་ཏུ་
མེད་པས་གྲངས་མེད་པ་ཅེས་བྱའོ། །བསྐལ་པ་ཆེན་པོ་དེ་དག་གི་བགྲངས་པའི་ཚུལ་གྱིས་
བགྲངས་པ་ཐམས་ཅད་ལས་འདས་པའི་གྲངས་མེད་པ་གང་ཡིན་པ་དེ་ཡང་གྲངས་མེད་པ་
ཞེས་བྱ་སྟེ། བསྐལ་པ་གྲངས་མེད་པ་སྔ་མ་ཤོས་ཀྱི་ནི་བསྐལ་པ་གྲངས་མེད་མི་ཉུང་བ་ཞིག་
གིས་བྱང་ཆུབ་ཐོབ་པར་འགྱུར་རོ། །བསྐལ་བ་གྲངས་མེད་པ་ཕྱི་མ་ཤོས་ཀྱིས་ནི་གསུམ་ཁོ་
ནས་ཐོབ་ཀྱི་ལྷག་མ་ནི་མིན་ཏེ། ཞེས་གསུངས་སོ། །བདག་ཅག་གི་སྟོན་པ་བསྐལ་ཆེན་
གྲངས་མེད་གསུམ་དུ་ཚོགས་བསགས་པས་སངས་རྒྱས་པ་ཡིན་གྱིས། སྤྱིར་ནི་སངས་རྒྱ་
བ་ལ་མཐའ་གཅིག་ཏུ་མ་ངེས་ཏེ། མདོ་སྡེ་བསྐལ་བཟང་དང་རྒྱ་ཆེ་རོལ་པའི་མདོ་ལས།
གྲངས་མེད་བདུན་དུ་བཤད་པ་དང་། སྡེ་པ་ཐ་དད་ཀླགས་པའི་འཁོར་ལོ་ལས། གྲངས་མེད་
བཅུར་བཤད་པ་དང༌། སློབ་དཔོན་དབྱིག་གཉེན་དང་སློབ་དཔོན་སེངྒེ་བཟང་པོས་གྲངས་
མེད་སུམ་ཅུ་རྩ་སུམ་དུ་བཤད་པ་དང་། མགོན་པོ་ཀླུ་སྒྲུབ་ཀྱིས་མཆོད་རྟེན་བརྒྱད་ཀྱི་བསྟོད་
པར། གྲངས་མེད་གསུམ་དུ་བཤད་པ་སོགས་མཐའ་ཡས་པའི་ཕྱིར། འོན་ཀྱང་བྱང་ཆུབ་
སེམས་དཔའ་དབང་པོ་ཤིན་ཏུ་རྣོན་པོས། བསྐལ་ཆེན་དུ་མའི་ཚོགས་ཡུད་ཙམ་ལ་
གསོགས་ནུས་པ་སོགས་དབང་པོའི་རིམ་པ་མཐའ་ཡས་ཏེ། དེའི་དབང་གིས་བརྩོན་འགྲུས་
དང་ཐབས་མཁས་ཀྱི་ཁྱད་པར་ཕུལ་དུ་བྱུང་བས་འཚང་རྒྱ་བ་མྱུར་བ་ཡོད་པའི་ཕྱིར་ཏེ། དུས་
གསུམ་རྟག །རྨིན་ལམ་ན་ནི་ལོ་གཅིག་ཀུན། ཡུད་ཙམ་གྱིས་ཀྱང་དམིགས་པ་སྟེ། དེ་ན་
331~

མཛོད་ཉི་མའི་དཀྱིལ་འཁོར།
སེམས་དཔའ་དུས་རྣམས་ཀྱང་། སྐད་ཅིག་ཉི་ཤུ་གྱིས་འདུ་བར་འགྱུར། ཞེས་དང་ཐབས་ལ་
མཁས་པའི་མདོ་ལས། བདག་ཅག་གི་སྟོན་པས་བསྐལ་པ་མང་པོའི་ཚོགས་ཡུད་ཀྱིས་
འདུམས་པར་གསུངས་པ་དང་། དཀོན་མཆོག་ཏ་ལའི་གཟུངས་ལས། ལག་པའི་མཐིལ་
ནས་མཆོད་པ་བསམ་ཡས་རྣམས། རྒྱལ་བ་གཅིག་ལ་དེ་དག་བྱེད་པ་ལྟར། རྒྱལ་བ་མ་
ལུས་ཀུན་ལ་འང་དེ་བཞིན་ཏེ། དྲང་སྲོང་ཏིང་འཛིན་རྣམ་འཕྲུལ་དེ་འདྲའོ། ། ཞེས་སོགས་
གསུངས་པའི་ཕྱིར། །འོན་ཀྱང་བྱང་ས་དང་། འབུམ་ཊིཀ་སོགས་ལས་བསྐལ་ས་མང་པོའི་
ཚོགས་འདུམས་ཀྱང་། གྲངས་མེད་ཀྱི་ཚོགས་མི་འདུམས་པར་བཤད་ལ། ལོ་ཆེན་གྲགས་
རྒྱལ་ན་རེ། མི་སྐྱེ་བའི་ཆོས་ལ་བཟོད་པ་ཐོབ་པ་འདོད་ན་ཞག་བདུན་གྱིས་འཚང་རྒྱ་བར་
གསུངས་པས། གྲངས་མེད་ཀྱང་འདུམས་པར་མངོན་ཏེ། དེ་ས་བརྒྱད་པ་བ་ཡིན་ཅིང་། དེ་
ཡན་ཆད་དུའང་གྲངས་མེད་གཅིག་གི་ཚོགས་སོག་པས་སོ། ། ཞེས་བཞེད་དོ། །འདི་ནི་
རིགས་ཏེ། སློབ་དཔོན་ཨབྷ་ཡས། མཐོང་ལམ་ཐོབ་པ་སོགས་ཚེ་འདི་ཉིད་ལ་འཚང་རྒྱ་
བས། གྲངས་མེད་ཀྱང་འདུམས་སོ། །ཞེས་གསུངས་པའི་ཕྱིར། སྔགས་བླ་མེད་ཀྱིས་ལམ་
ལ་བརྟེན་ནས་སྙིགས་དུས་ཀྱི་ཚེ་ཐུང་འདི་ཉིད་ལ་འཚང་རྒྱ་བ་ཡོད་པའི་ཕྱིར། དཔྱད་པའི་
གཞིར་སྣང་ཏེ། དོགས་པ་ཙམ་བསྐོད་པའོ། །གལ་ཏེ་ཁོ་ན་རེ། གྲངས་མེད་གསུམ་ལ་
སོགས་པ་དུས་ཡུན་རིང་མོར། ལུས་སྲོག་གཏོང་བ་སོགས་སྦྱོར་བ་བྱ་དཀའ་བ་ལ་འཇུག་
མི་རིགས་པར་ཐལ་སྲིད་པ་གསུམ་ཙམ་གྱི་བར་དུ་འབད་པས་ཐར་པ་ཐོབ་པའི་ལམ་ཡོད་
པའི་ཕྱིར། །ཅེ་ན་མ་ཁྱབ་ཏེ། ཐེག་མན་གྱི་རིགས་ཅན་འགའ་ཞིག་དེ་ལྟར་ཡིན་ཀྱང་། བླ་ན་
མེད་པའི་བྱང་ཆུབ་ཐོབ་པར་འདོད་པའི་ཐེག་ཆེན་གྱི་རིགས་ཅན་གྱི་དབང་དུ་བྱས་པའི་
ཕྱིར་ཏེ། བ་ཚྭའི་ཆུ་རླུང་ཞེས་བྱ་བའི་མདོ་ལས། དེ་ན་སེམས་ཅན་ཕན་པ་བྱས་ནད་ལ་
མཆོད་པའི་མཆོག །སེམས་ཅན་གནོད་པ་བྱས་ནད་ལ་ཤིན་ཏུ་གནོད་པའི་མཆོག །བདེ་
དང་སྡུག་བསྔལ་ང་དང་སེམས་ཅན་མཚུངས་པར་མྱོངས་བས་ན། སེམས་ཅན་རྣམས་ལ་
~332~

མཛོད་ཉི་མའི་དཀྱིལ་འཁོར།
འཚེ་བར་བྱེད་དེ་ངའི་སློབ་མ་ཇི་ལྟར་ཡིན། ཞེས་སེམས་ཅན་ཐམས་ཅད་དྲིན་ཅན་གྱི་མཤ་
སྟག་ཡིན་པས། དེ་རྣམས་ཀྱི་དོན་དུ་སངས་རྒྱས་ཐོབ་པར་བྱེད་པ་ལ་དུས་ཡུན་རིང་མོ་
དཀའ་བ་བརྒྱ་ཕྲག་དུ་མ་སྤྱོད་པ་ལ་བློ་ཤིན་ཏུ་བརྟན་པར་བྱས་ཏེ་འབད་རིགས་པའི་ཕྱིར་
རོ། །དེ་ན་རང་འགྲེལ་ལས། སྐབས་འདིར་རིགས་ཅན་གསུམ་གསུངས་ཏེ། དམན་པ་དེ་
དང་དེའི་ཐབས་ཀྱིས་རང་གི་རྒྱུད་དུ་གཏོགས་པའི་བདེ་བ་དོན་དུ་གཉེར། འབྲིང་པོ་སྡུག་
བསྔལ་ལྡོག་པ་ཁོ་ནའོ། །བདེ་མིན་གང་ཕྱིར་དེ་ནི་སྡུག་བསྔལ་གནས་ཡིན་ཕྱིར་དམ་པ་རང་
གི་རྒྱུད་ལ་ཡོད་པའི་སྡུག་བསྔལ་རྣམས་ཀྱི་གཞན་དག་ལ་ནི་བདེ་པ་དང་། སྡུག་བསྔལ་
བགཏན་ལྡོག་ཁོ་ན་དོན་གཉེར་གང་ཕྱིར་དེའི་སྡུག་བསྔལ་གྱི་སྟེ་སྡུག་བསྔལ་ཕྱིར། ཞེས་
གསུངས་སོ། །དྲུག་པ་འབྱུང་བའི་དུས་བསྟན་པ་ལ་གསུམ། ཡང་དག་པར་རྫོགས་པའི་
སངས་རྒྱས་མཆོག་གི་སྤྲུལ་སྐུ་འབྱུང་དུས། རང་རྒྱལ་དགྲ་བཅོམ་པ་འབྱུང་དུས། འཁོར་
ལོས་བསྒྱུར་བའི་འབྱུང་དུས་སོ། །དང་པོ་ནི་ཚེ་ལོ་བརྒྱད་ཁྲི་བར་འབྲི་བའི་མགོ་ཙམ་ནས།
ཚེ་ལོ་བརྒྱ་པའི་དུས་ཡན་ཆད་ལ་འབྱུང་གི །དེ་མན་ཆད་ལ་མི་འབྱུང་ཏེ་སེམས་ཅན་འཁོར་
བ་ལ་སྐྱོ་ཤས་ཆུང་བའི་ཕྱིར། །དེ་མན་ཆད་བཅུ་པར་བྲི་བའི་བར་ལ་མི་འབྱུང་སྟེ།སྙིགས་
མ་ལྔ་ཧ་ཅང་བདོ་བས་སྐུ་དངོས་ཀྱི་གདུལ་བྱར་མི་རུང་བའི་ཕྱིར། སྙིགས་མ་ལྔ་ནི། ཚེ་
དང་། དུས་དང་། ཉོན་མོངས་པ་དང་།ལྟ་བ་དང་།སེམས་ཅན་གྱི་སྙིགས་མའོ། ཐེག་ཆེན་པ་
ལྟར་ན། སྙིང་རྗེ་པད་དཀར་དུ། འཇིག་རྟེན་གྱི་ཁམས་མཐེ་བོང་ཅན་ཞེས་བྱ་བར་ཚེ་ལོ་བཅུ་
པའི་ཚེ་མཐེ་བོང་གི་ཚད་ཙམ་གྱི་མི་རྣམས་ཀྱི་ནང་དུ། སངས་རྒྱས་སྐར་མ་ལ་དགའ་བ་
ཞེས་བྱ་བ་འབྱུང་བར་གསུངས། །མདོ་སྡེ་བསྐལ་བཟང་ལས། མིའི་འདྲེན་པ་སྣང་མཛད་
པའི། །མི་རྣམས་ཚེ་ལོ་དཔག་ཏུ་མེད། སངས་རྒྱས་དགུ་བརྒྱ་དགུ་བཅུ་དགུས། ཇི་སྙེད་
མཛད་ཀུན་དེ་མཛད་འགྱུར། ཞེས་གསུངས་སོ། དེ་སྐད་དུའང་། དེ་གྲངས་མེད་གསུམ་ལ་
སངས་རྒྱས། འབྱུང་ངོ་མར་ནི་འགྲིབ་པ་ཡི། བརྒྱའི་བར་ལ་དེ་དག་འབྱུང་། ཞེས་གསུངས་
.333

མཛོད་ཉི་མའི་དཀྱིལ་འཁོར།
སོ། །གཉིས་པ་ནི། རང་སངས་རྒྱས་རྣམས་ཡར་སྐྱེ་མར་འགྲིབ་གཉིས་ཀ་ལ་འབྱུང་སྟེ།
གཙོ་བོར་གཞན་དོན་མི་བྱེད་དེ། གཙོ་བོར་རང་དོན་འབའ་ཞིག་བསྒྲུབ་པའི་ཕྱིར། རྒྱུ་ཅི་
ལས་བྱུང་ན་བསྐལ་པ་ཆེན་པོ་བརྒྱར་ཚོགས་བསགས་པ་ལས་བསེ་རུ་ལྟ་བུའི་རང་རྒྱལ་
དགྲ་བཅོམ་པ་འབྱུང་སྟེ། རང་སངས་རྒྱས་རྣམས་གཉིས་ཀ་ལ། བསེ་རུ་བསྐལ་པ་བརྒྱ་ཡི་
རྒྱུས། ཞེས་གསུངས་པའི་ཕྱིར། རང་རྒྱལ་ལ་ཉན་ཐོས་སྔོན་འགྲོ་དང༌། སོ་སྐྱེ་སྔོན་འགྲོ།
བསེ་རུ་ལྟ་བུ་དང་གསུམ། དང་པོ་ནི། རྒྱུན་ཞུགས་ཕྱིར་འོང་། ཕྱིར་མི་འོང་སོགས་ཀྱི་
རྟོགས་པ་ཐོབ་པའི་རང་རྒྱལ་ལྟ་བུའོ། །གཉིས་པ་ནི། ཚེ་རབས་སྔ་མ་ལ་ལུང་ལ་བརྟེན་ནས་
ངེས་འབྱེད་ཆ་མཐུན་ཅི་རིགས་པར་སྐྱེ་ཏེ་འཕགས་ལམ་ནི་མ་ཐོང། ཚེ་འདི་ལ་གཞན་གྱིས་
བསྟན་པ་ལ་མི་ལྟོས་་པར་བདག་ཉིད་ཀྱིས་རང་རྒྱལ་གྱི་བྱང་ཆུབ་ཐོབ་པ་ལྟ་བུ་སྟེ། ལུང་
སྨན་གྱི་གཞི་ལས། རི་རྩེ་རྣོ་བའི་རྩེ་མཐོ་ཅེས་པ། ལུང་པ་གསུམ་ཡོད་པ་གཅིག་ན་སྤྲེའུ་མོ་
ལྔ་བརྒྱ་སྤྲེའུ་ཕོ་གཅིག་དང་བཅས་པར་གནས་སོ། །གཅིག་ན་རང་སངས་རྒྱས་ལྔ་བརྒྱ་
ཡོད་དེ། གཅིག་ན་མེ་ལྔ་སོགས་བསྟེན་པའིདཀའ་ཐུབ་པ་ལྔ་བརྒྱ་ཡོད་དོ། །དང་པོར་སྤྲེའུ་
ཕོ་དེས་སྤྲེའུ་མོ་རྣམས་ལ་བརྙས་པར་བྱས་ཏེ། ཕོ་བྱུང་བ་རྣམས་ཁོས་འབྲས་བུ་མཉེས་
ནས་བསད། མོ་རྣམས་ན་རེ། ཕོ་བྱུང་བ་རྣམས་གུད་དུ་གསོས་ཅིག་ཟེར་ནས། གཉིས་སུམ་
གསུམ་གུད་དུ་གསོལ་པས། ཕོ་དེ་རྣམས་ལོག་ནས་སྔར་གྱི་སྤྲེའུ་ཕོ་རྒན་དེ་བཏོན་པས།
ཁོས་རང་སངས་རྒྱས་ཀྱི་ཟླ་ལ་བསྡད་དོ། །རང་སངས་རྒྱས་རྣམས་ཞི་བར་གཤེགས་ནས།
ཁོས་དཀའ་ཐུབ་པའི་དྲུང་དུ་ཕྱིན་པས། དེ་རྣམས་ལ་སྤྲེའུས། རང་སངས་རྒྱས་ཀྱི་སྤྱོད་
ལམ་བསྟན་པས། དེ་དག་གིས་ཀྱང་དེ་ལྟར་བྱས་པས་རང་རྒྱལ་གྱི་བྱང་ཆུབ་ཐོབ་བོ། །ཞེས་
གསུངས། ཁྱབ་སྟེ་དེ་དག་འཕགས་པ་ཡིན་ན་དཀའ་ཐུབ་ངན་ཅིང་དྲག་པས་གདུང་བར་མི་
འགྱུར་བའི་ཕྱིར། །ཞེས་གསུངས་། གསུམ་པ་ནི། བསེ་རུ་ལྟར་ལུས་ཟླ་མེད་གཅིག་པུར་
གནས་པའོ།
A-334-

མཛོད་ཉི་མའི་དཀྱིལ་འཁོར།
༈ །གསུམ་པ་ལ་དངོས་དང་འཁོར་ལོ་བསྒྱུར་རྒྱལ་གྱི་དབྱེ་བ། མངའ་ཞབས་ལ་
དབང་བསྒྱུར་ཚུལ། དགྲ་ལས་རྒྱལ་བར་བྱེད་ཚུལ། ཡོན་ཏན་གྱི་ཁྱད་པར་བཤད་
པའོ། །དང་པོ་ནི། འཁོར་ལོ་རིན་པོ་ཆེ་ལ་བརྟེན་ནས་དབང་བསྒྱུར་བར་བྱེད་པའི་འཁོར་
ལོས་བསྒྱུར་བའི་རྒྱལ་པོ་བྱུང་བའི་དུས་བཞག་ཏུ་ཡོད་དེ། སྔོན་ཚེ་ལོ་དཔག་མེད་ཐུབ་པ་
ནས་བརྒྱད་ཁྲི་བར་ཕྱིན་གྱི་བར་དང་། མཐར་ཚེ་ལོ་བཅུ་པ་ནས་བརྒྱད་ཁྲི་བར་ཕྱིན་པའི་ཚེ་
ན་འབྱུང་བའི་ཕྱིར་ཏེ། དང་པོའི་དུས་དེར་རྒྱལ་པོ་ང་ལས་ནུ་ལ་སོགས་པ་བྱོན། །གཉིས་པ་
དེའི་དུས་དེར་དུང་འཁོར་ལོས་བསྒྱུར་བའི་རྒྱལ་པོ་འབྱུང་བའི་ཕྱིར། །དེ་རྣམས་ལ་གཞན་
བརྒྱད་ཁྲི་བ་འབྲི་བ་ནས། བརྒྱད་ཁྲི་བར་འཕེལ་གྱི་པར་དུ་མི་འབྱུང་ཏེ། གནས་སྐབས་དེར།
དེའི་ཕུན་ཚོགས་མི་རྫོགས་པའི་ཕྱིར། སྟོབས་ཀྱི་འཁོར་ལོ་བསྒྱུར་བ་འབྱུང་དུས་མཐའ་
གཅིག་ཏུ་མ་ངེས་ཏེ། མར་འགྲིབ་ཀྱི་གནས་སྐབས་སུ་ཆོས་རྒྱལ་མྱ་ངན་མེད་བྱུང་པ་ལྟ་བུ་
ཡིན་པའི་ཕྱིར། །དེ་སྐད་དུའང་། འཁོར་ལོ་བསྒྱུར་བ་འབྱུང་བ་ནི། སྟོང་ཕྲག་བརྒྱད་ཅུ་ལས་
མི་ཕྱི། ཞེས་གསུངས། གཉིས་པ་ནི། དེ་ལ་དཔྱེ་ན་དུ་མ་ཡོད་དེ། གསེར་གྱིས། དངུལ་
གྱིས། ཟངས་ཀྱིས། ལྕགས་ཀྱིས་འཁོར་ལོ་བསྒྱུར་བའི་རྒྱལ་པོ་རྣམས་སུ་ཡོད་པའི་ཕྱིར།
གསེར་དངུལ་ཟངས་ལྕགས་འཁོར་ལོ་ཅན། ཞེས་གསུངས་པའི་ཕྱིར། འཁོར་ལོའི་ཚད་
བཞག་ཏུ་ཡོད་དེ། དང་པོ་གཉིས་རྒྱང་གྲགས་བཞི་པ་དང་། གསུམ་པ་དང་། ཐ་མ་གཉིས་
རྒྱང་གྲགས་གཉིས་པ་རེ་རེར་བཤད་པའི་ཕྱིར། གསུམ་པ་ནི། བཞི་པོ་དེས་མངའ་ཞབས་
ལ་དབང་བསྒྱུར་ཚུལ་བཞག་ཏུ་ཡོད་དེ། །མས་རིམ་བཞིན་འཛམ་གླིང་གཅིག་བུ་དང་། དེའི་
སྟེང་དུ་ཤར་བསྣན་པའི་གཉིས་དང་། དེའི་སྟེང་དུ་ནུབ་བསྣན་པའི་གསུམ་དང་། དེའི་སྟེང་དུ་
བྱང་བསྣན་པའི་གླིང་བཞི་ཀ་ལ་དབང་བྱེད་པའི་ཕྱིར་རོ། དེ་དག་གླིང་གཅིག་གླིང་གཉིས་
དང་། གསུམ་དང་བཞི་ལ་མས་རིམ་བཞིན། ཞེས་གསུངས་སོ། །རྡོ་འཕངས་པའི་མདོ་ལས།
འཁོར་ལོས་བསྒྱུར་བ་བཞི་བྱུང་སྟེ། གླིང་གཅིག་པ་དང་། གླིང་གཉིས་པ་དང་། གླིང་གསུམ་
~335~

མཛོད་ཉི་མའི་དཀྱིལ་འཁོར
པ་དང་། གླིང་བཞི་བའི་འཁོར་ལོས་བསྒྱུར་བའོ། །དེ་ལ་གླིང་གཅིག་པའི་འཁོར་ལོས་བསྒྱུར་
: བའི་འཁོར་ལོ་ནི་ལྕགས་ལས་བྱས་པ་འཁོར་ཡུག་ཏུ་རྒྱང་གྲགས་གཅིག་ཡོད་པ་འབྱུང་
ངོ་།།གླིང་གཉིས་པའི་འཁོར་ལོ་བསྒྱུར་བའི་འཁོར་ལོ་ནི་ཟངས་ལས་བྱས་པ་འཁོར་ཡུག་ཏུ་
རྒྱང་གྲགས་གཉིས་ཡོད་པ་འབྱུང་ངོ་། །གླིང་གསུམ་པའི་འཁོར་ལོ་བསྒྱུར་བའི་འཁོར་ལོ་ནི་
དངུལ་ལས་བྱས་པ་འཁོར་ཡུག་ཏུ་རྒྱང་གྲགས་གསུམ་ཡོད་པ་འབྱུང་ངོ་། གླིང་བཞི་པའི་འཁོར་
ལོ་བསྒྱུར་བའི་འཁོར་ལོ་ནི་གསེར་ལས་བྱས་པ་རྩིབས་སྟོང་ལྟེ་བ་དང་མུ་ཁྱུད་དང་བཅས་
པ་ཐམས་ཅད་གསེར་ལས་བྱས་པ་ལྷ་རྫས་འོད་འཕྲོ་བ་ཁོར་ཡུག་ཏུ་རྒྱང་གྲགས་བཞི་ཡོད་
པ་འབྱུང་ངོ༌། །ཞེས་གསུངས་སོ། །འཇིག་རྟེན་གྱི་ཁམས་གཅིག་ཏུ་འཁོར་ལོ་པབསྒྱུར་བའི་
· རྒྱལ་པོ་རྒྱུད་ཐ་དད་པ་གཉིས་དུས་གཅིག་ཏུ་མི་འབྱུང་སྟེ། དེས་འགྲན་ཟླ་མེད་པའི་ལས་
བསགས་པའི་ཕྱིར། །དཔེར་ན་སངས་རྒྱས་མཆོག་གི་སྤྲུལ་སྐུ་བཞིན། དེ་སྐད་དུའང་། ལྷན་
ཅིག་གཉིས་མིན་སངས་རྒྱས་བཞིན། ཞེས་གསུངས། དེ་ཡང་ལུང་རིང་པོའི་བདུན་པའི་
མདོ་ལས། ཤ་རིའི་བུ་གལ་ཏེ་ལ་ལ་ཞིག་ཁྱོད་ཀྱི་ཐད་དུ་འོང་ནས་དེ་ལྟར་དགེ་སློང་མ་ཕྲམ་
ཟེ་ཡང་རུང་། དགེ་སྦྱོང་གོའུ་ཏ་མ་དང་། མངོན་པར་རྫོགས་པར་འཚང་རྒྱ་བར་བྱ་བ་ལ་
མཉམ་ཞིང་མཉམ་པ་འགའ་ཞིག་ཡོད་དམ་ཞེས་འདྲི་ན་ཇི་སྐད་དུ་ལན་གདབ། བཙུན་པ་དེ་
ལ་བདག་གིས་དེ་ལྟར་དགེ་སྤྱོང་ངམ། བླམ་ཟེ་གང་ཡང་རུང་བཅོམ་ལྡན་འདས་དང་མི་
མཉམ་ཞིང་མཉམ་པ་འགའ་ཡང་མེད་དོ་ཞེས་ལན་གདབ་པར་བགྱིའོ། །དེ་ཅིའི་སླད་དུ་ཞེ་ན་
སངས་རྒྱས་གཉིས་སྔ་ཕྱི་མེད་པར་འཇིག་རྟེན་དུ་འབྱུང་བ་ནི་གནས་མ་ཡིན་ཞིང་གོ་སྐབས་
མེད་དེ། འདི་ནི་གནས་མེད་དེ་ཞེས་བཅོམ་ལྡན་འདས་ཉིད་ལས་ཐོས་ཞིང་མངོན་སུམ་དུ་
བཟུང་བའི་སླད་དུའོ། ཞེས་གསུངས་སོ། །བཞི་པ་ནི། གསེར་གྱི་འཁོར་ལོ་ཅན་ཁམས་ཀྱི་
རྒྱལ་ཕྲན་རྣམས་ཀྱིས་པས་བསུ་བའི་ཚུལ་གྱིས་དང༌། དངུལ་གྱི་འཁོར་ལོ་ཅན་རྒྱལ་ཕྲན་
རྣམས་ཀྱི་ཐད་དུ་རང་ཉིད་འགྲོ་བ་ཙམ་གྱི་ཚུལ་དང་། ཟངས་ཀྱི་འཁོར་ལོ་ཅན་དཔུང་
~336~

མཛོད་ཉི་མའི་དཀྱིལ་འཁོར།
ཚོགས་ཡན་ལག་བཞིའི་ཡུལ་བཤམས་ཙམ་གྱིས་དང༌། ལྕགས་ཀྱི་འཁོར་ལོ་ཅན་དེའི་སྒོ་
ནས་མཚོན་བཙམས་པ་ཙམ་གྱིས་དགྲ་ལས་རྒྱལ་བར་བྱེད་ཅིང་ཕ་རོལ་ལ་གནོད་པ་
མི་བྱེད་པར། འཇིག་རྟེན་དགེ་བཅུའི་ཁྲིམས་ལ་འགོད་པ་ཡིན་ཏེ། ཕས་བསུ་རང་འགྲོ་གཡུལ་
བཤམས་དང་། མཚོན་པ་ཙམ་པས་རྒྱལ་གནོད་པ་མེད། ཞེས་གསུངས། ལྔ་པ་ནི། འཁོར་
ལོ་བསྒྱུར་བའི་རྒྱལ་པོ་དེ་རྣམས་ཡོན་ཏན་བསམ་གྱིས་མི་ཁྱབ་པ་དང་ལྡན་ཏེ། སྐུ་མཚན་
བཟང་པོ་སོ་གཉིས་ཀྱིས་བརྒྱན་པ་དང་། ལོངས་སྤྱོད་རིན་ཆེན་སྣ་བདུན་དང་། ཉེ་བའི་རིན་
ཆེན་སྣ་བདུན་སོགས་ཡ་འདོད་དགུར་ལོངས་སྤྱོད་པར་བྱེད་པའི་ཡོན་ཏན་དང་ལྡན་པའི་
ཕྱིར། འོ་ན་ཐུབ་དབང་གི་མཚན་དང་འཁོར་ལོ་བསྒྱུར་བའི་མཚན་ལ་ཁྱད་པར་ཅི་ཡོད་ཅེ་
ན། ཁྱད་པར་ཤིན་ཏུ་ཆེ་སྟེ། ཐུབ་དཔང་གི་མཚན་རྣམས་ནི་རང་རང་གི་ཡུལ་ན་མ་འཁྲུགས་
པར་གནས་པ་དང་། གསལ་ལ་ཡོངས་སུ་རྫོགས་པས་ཆ་ཤས་ཀུན་མ་ཚང་བ་མེད་པར་
གནས་པས་ན་འཁོར་ལོ་བསྒྱུར་པའི་མཚན་ལས་ཁྱད་པར་འཕགས་པའི་ཕྱིར་ཏེ། དེ་སྐད་
དུའང་།ཐུབ་མཚན་ཡུལ་ན་གནས་པ་དང་། གསལ་ལ་རྫོགས་པས་འཕགས་པ་ཡིན། ཞེས་
དང་རིན་ཆེན་འཕྲེང་བར། འཁོར་ལོ་བསྒྱུར་བ་རྣམས་ལ་ཡང་། འདི་དག་ཡོད་པར་འདོད་
མོད་ཀྱིས། གསལ་དང་མཛེས་དང་རྫོགས་པ་ཡིས། སངས་རྒྱས་རྣམས་ཀྱི་ཆར་མི་ཕོད།
ཅེས་གསུངས་ཞིང་། བསྟོད་པ་བརྒྱ་ལྔ་བཅུ་བ་ལས་ཀྱང་། མཚན་དང་དཔེ་བྱད་རབ་འབར་
བ། ཁྱོད་ཀྱི་སྐུ་ལས་མ་གཏོགས་པར། དེ་བཞིན་གཤེགས་པའི་ཡོན་ཏན་འདི། གཞན་གང་
ཞིག་ལ་ལེགས་གནས་འགྱུར། ཞེས་གསུངས་སོ། །རིན་ཆེན་སྣ་བདུན་ནི། བརྒྱ་བྱིན་གྱི་
བཀས་ལས་ཐམས་ཅད་པས་སྤྲུལ་པའི་འཁོར་ལོ་རིན་པོ་ཆེ་ཁ་དོག་ཀུ་མུཏ་ལྟར་དཀར་ཞིང་
ཉིན་གཅིག་ལ་འཛམ་བུ་གླིང་ལན་གསུམ་འཁོར་བའི་གླང་པོ་རིན་པོ་ཆེའོ། །རྡོག་མ་དཀར་
ཞིང་ལུས་སྔོ་བའི་རྟ་མཆོག་རིན་པོ་ཆེ། དགོས་འདོད་འབྱུང་བའི་ནོར་པུ་རིན་པོ་ཆེ་གཟུགས་
བཟང་ཞིང་ལྟ་ན་སྡུག་པ་བུད་མེད་ཀྱི་སྐྱོན་ཐམས་ཅད་དང་བྲལ་ཞིང་ཡོན་ཏན་ཕུན་སུམ་
~337~

མཛོད་ཉི་མའི་དཀྱིལ་འཁོར
ཚོགས་པའི་བུད་མེད་རིན་པོ་ཆེ། ལྷའི་མིག་གིས་གཏེར་ཐམས་ཅད་མཐོང་བའི་རྒྱལ་པོའི་
བཞེད་པ་དང་མཐུན་པའི་ཁྱིམ་བདག་རིན་པོ་ཆེ། དཔའ་ཞིང་བརྟུལ་ཕོད་པ་མཁས་ཤིང་
གསལ་ཕ་ཡིད་གཞུང་པའི་བློན་པོ་འམ་དམག་དཔོན་རིན་པོ་ཆེ་རྣམས་སོ། །ཉེ་བའི་རིན་
ཆེན་སྣ་བདུན་ནི། རལ་གྲི་གོས་ལྷམ་ཁང་བཟང་དང་། སྤགས་པ་ཚལ་དང་མལ་ཆའོ། །ཞེས་
གསུངས་པ་ལྟར་རོ། །དེ་ལྟ་བུའི་ལུས་དང་ལོངས་སྤྱོད་ཕུན་སུམ་ཚོགས་པ་དང་ལྡན་པའི་
འཁོར་ལོ་བསྒྱུར་བར་སྐྱེ་བའི་རྒྱུ་ནི། སྔར་མ་བྱས་པའི་སར་མཆོད་རྟེན་ཆེན་པོ་རྩིགས་པ་
དང་། གླེགས་བམ་བཞེངས་པ་དང་། ཆོས་འཁོར་བྱས་པ་སོགས་ཡིན་ཅིང་། རྒྱལ་པོ་
གྲགས་པ་མཐའ་ཡས་ནི། ལུང་གཞི་ལས། སྔོན་འབྲུ་འཚོང་དུ་གྱུར་པ་ན། སངས་རྒྱས་རྣམ་
གཟིགས་རྒྱལ་པོའི་ཕོ་བྲང་གཉན་ལྡན་དུ་བྱོན་པ་ལ་དད་ནས། མོན་སྲན་སྡེའུ་སྦར་གང་
གཏོར་བས་སྲན་པ་འབྲུ་བཞི་ལྷུང་བཟེད་དུ་སོང་བས་གླིང་བཞི་དབང་དུ་བྱས། གཅིག་ལྷུང་
བཟེད་ཀྱི་ཁར་ཕོག་ཏེ་ས་ལ་ལྷུང་བས་སུམ་ཅུ་རྩ་གསུམ་དུ་ཕྱིན་ནས། ས་ལ་ལྷུང་བར་
གསུངས་སོ། །གཞན་ཡང་། སེམས་ཅན་ལ་བྱམས་པ་བསྒོམས་པ་དང་། མཆོད་རྟེན་དང་
ཡོན་གནས་ལ་ཕྱག་གུས་པར་འཚལ་བ་སོགསརྒྱུར་གསུངས་སོ། གཞུང་དོན་གོ་སླ།
༈ །ཞར་ལ་ཡ་ཐོག་རིང་མོའི་འགྲིབ་ཚུལ་བསྟན་པ་ནི། སྔར་བྱུང་གཟུགས་ཅན་
སེམས་ཅན་བཞིན། ཞེས་སོགས་ཀྱི་སྐབས་སུ། སྤྱི་དོན་ལ་བཞི། བསྐལ་པ་དང་པོའི་མིའི་
གནས་ཚུལ། དེ་འགྲིབ་ཚུལ་མི་རིགས་ཇི་ལྟར་འབྱུང་ཚུལ་དང་བཅས་པ། ཞར་ལ་བདག་
ཅག་གི་སྟོན་པའི་གདུང་རབས་བཤད་པ། འགྲིབ་པའི་མཐར་ཇི་ལྟར་འབྱུང་ཚུ༩
དུ་བརྗོད་པའོ། །དང་པོ་ནི། སྔར་བྱུང་བ་བསྐལ་པ་དང་པོའི་མི་རྣམས་གཟུགས་ཁམས་པའི་
ལྷ་བཞིན་དུ་གནས་པ་ཡིན་ཅིང་། བསྐལ་པ་དང་པོའི་དུས་ན་རིགས་བཞི་ཉི་ཟླ་རྒྱུ་སྐར་
རྣམས་མེད། དེ་མེད་པས་ཉིན་མཚན་གྱི་ཐ་སྙད་མེད་ཅིང་། རང་ལུས་ཀྱི་འོད་ཀྱིས་གསལ་
བར་བྱེད། ཕོ་པོའི་མཚན་མེད་བས། སྐྱེས་པ་དང་བུད་མེད་ཀྱི་ཐ་སྙད་མེད་པ། །མདོག་མི་
A338~

མཛོད་ཉི་མའི་དཀྱིལ་འཁོར།
མཐུན་པའི་མི་མཛེས་པ་མེད་ཅིང་རྫུས་ཏེ་སྐྱེ་བ་ཕན་ཚུན་གཅིག་ལ་གཅིག་དགའ་བ་། ཡན་
ལག་དང་ཉིང་ལག་ཀུན་ཚང་ཞིང་བཟང་བ། རྫུ་འཕྲུལ་གྱིས་ནམ་མཁའ་ལ་འགྲོ་བ། ཚེ་ལོ་
དཔག་མེད་ཐུབ་པ་སོགས་ཡིན་ཏེ། སྔར་བྱུང་སེམས་ཅན་གཟུགས་ཅན་བཞིན། ཞེས་
གསུངས། གཉིས་པ་ལ། འགྲིབ་ཚུལ་དང༌། རྒྱལ་རིགས་སོགས་ཇི་ལྟར་བྱུང་ཚུལ་གཉིས།
དང་པོ་ནི། དེ་ནས་སའི་སྟེང་དུ་སའི་བཅུད་ཅེས་པ། ཁ་དོག་དམར་སེར། རོ་སྦྲང་རྩི་མ་སྐོལ་
བ་ལྟ་བུ་ཞིག་ཆགས་པ། རོ་ལ་སྐམ་པ་ཏེ་སྲེད་པ་ཅན་ཞིག་གིས་མཛུབ་མོའི་རྩེ་མོས་བླངས་
ཏེ་མྱངས་པས་རོ་ལ་ཆགས་ཤིང་སྲེད། དེ་བཞིན་དུ་གཞན་དག་གིས་ཀྱང་བྱས་པས། ལུས་
ན
ལ་ལྕི་བ་དང་འཕྲང་པར་ཞུགས། ཁ་དོག་གསལ་བ་དང་འོད་ནུབ་ནས་མུན་པར་འགྱུར་
རོ། །དེ་ནས་སེམས་ཅན་སྤྱི་མཐུན་གྱི་ལས་ཀྱི་དབང་དང་། མགོན་པོ་སྤྱན་རས་གཟིགས་
ཀྱི་ཐུགས་རྗེའི་མཐུས། དེའི་སྤྱན་གཡས་པ་ལས་ཉི་མ་དང་། གཡོན་པ་ལས་ལྷའི་བུ་ཟླ་བ་
སྤྲུལ་ཏེ་གླིང་བཞི་གསལ་བར་བྱས་པས་ཉིན་མཚན་གྱི་ཐ་སྙད་བྱུང་བར་གྱུར་ཏོ། །དེ་ནས་
སའི་བཅུད་དེ་མང་བར་ཟོས་པ་རྣམས་ལུས་ངན། ཉུང་བར་ཟོས་པ་རྣམས་ལུས་བཟང་པས་
བཟང་བས་ངན་པ་ལ་བརྙས་ཤིང་ང་རྒྱལ་བས་སའི་བཅུད་དེ་ནུབ་པར་ཕྱུགྱུར་ཏོ། །དེ་ནས་
ཨའི་ཞག་ཁ་དོག་དོང་ཀའི་མེ་ཏོག་ལྟ་བུ་སེར་པ་རོ་སྦྲང་རྩི་མ་སྐོལ་བ་ལྟ་བུ་ཆགས་ཏེ། སྔ་
མ་བཞིན་བྱས་པས་དེ་ཡང་ནུབ་པར་གྱུར་ཏོ། །དེ་ནས་མྱུག་གུའི་ཚལ་ཁ་དོག་ཀ་ད་མ། ཡུ་
ད་ཀའི་མེ་ཏོག་ལྟ་བུ། རོ་སྦྲང་རྩི་མ་སྐོལ་བ་ལྟ་བུ་བྱུང་སྟེ། དེ་ཡང་སྔར་བཞིན་བྱས་པས་
ནུབ་པར་གྱུར་ཏེ། དེ་ནས་མ་རྨོས་མ་བཏབ་པའི་འབྲས་ས་ལུ་ཁ་དོག་དང་དྲི་ཕུན་སུམ་
ཚོགས་པ་ཕུབ་མ་དང་ཤུན་པ་མེད་པ་སོར་བཞི་ཙམ་པ་ནང་ཟས་ན་ནུབ་སྐྱེ། ནུབ་རྔས་
ན་ནང་སྐྱེ་བས་རྔས་པ་མི་མངོན་པ་བྱུང་སྟེ། དེ་ཁམས་ཟས་ཀྱི་རགས་པ་ཡིན་པས་ལོངས་
སྤྱད་པས། སྙིགས་མ་རྣམས་ཐོན་པའི་ཕོ་མོའི་དབང་པོ་དོད་དེ། སྐྱེས་པ་དང་བུད་མེད་ཀྱི་ཐ་
སྙད་འབྱུང་བར་གྱུར་ཏོ། །དེ་ནས་དེ་དག་ནི་ནང་ནས་སྔོན་བག་ཆགས་ངན་པ་གོམས་པའི་
~339~

མཛོད་ཉི་མའི་དཀྱིལ་འཁོར།
དབང་གིས་སེམས་ཅན་འགའ་ཞིག་ལ་ཚུལ་མིན་ཡིད་བྱེད་སྐྱེས་ཏེ། ལོགས་པར་ཞུགས་
པས། མི་དགེ་བཅུའི་ཐོག་མར་ལོག་གཡེམ་གྲུབ་པར་གྱུར་ཏོ། །དེ་ལ་གཞན་དག་གིས་
སེམས་ཅན་གྱི་སེམས་ཅན་སུན་འབྱིན་པ་འདི་སྟེ་ཞེས་ས་རྡོ་གཏོར་བས། དེ་སྐྱོབ་པའི་
ཆེད་དུ་ཁང་ཁྱིམ་སོགས་བྱུང་བར་གྱུར་ཏོ། །དེའི་ཚེ་འབྲས་ས་ལུ་དེ་ནང་ཟ་བ་ནང་ལེན་པ།
ནུབ་ཟ་བ་ནུབ་ལེན་པ་ལ། མི་ལེ་ལོ་ཅན་ཞིག་གིས་ནང་པར་ཟ་རྒྱུའི་འབྲས་དེ་ནུབ་ཏུ་
བླངས་ཏེ་བསོགས་འཇོག་བྱས། དེ་ཐབས་སོ་སྙམ་སྟེ་གཞན་དག་གིས་ཀྱང་ཞག་བདུན་ལ་
སོགས་པའི་འབྲས་ས་ལུ་ཕྱོགས་གཅིག་ཏུ་བླངས་པས། རྔས་པ་མངོན་པར་གྱུར་ཏེ་ས་
ཕྱོགས་བགོས་པས། བདག་གི་འབྲས་ཟད་ནས། གཞན་གྱི་འབྲས་ལས་མ་བྱིན་པར་ལེན་
པར་གྱུར་ཏོ། །སྔར་ལོག་གཡེམ་ཐོག་མར་བྱེད་པའི་སྐྱེས་པ་དེ་དག་དགེ་སློང་བཟང་སྦྱིན་
དང་རྒྱུད་གཅིག །མ་བྱིན་ལེན་དང་པོར་བྱེད་པའི་མི་དེ་དགེ་སློང་ནོར་ཅན་དང་རྒྱུད་གཅིག་
པར་གསུངས་སོ། །དེའི་ཚེ་ཞིང་བདག་ཏུ་འཛིན་པ་དང་བཅས་པ་རྣམས་ཀྱི་གྲོས་སུ་གླེང་
ནས་མི་རང་བཞིན་གྱིས་གཟུགས་བཟང་བ་བློ་ཚང་པ། ཡོན་ཏན་དང་ལྡན་པ་ཞིག་ཞིང་
དཔོན་དུ་བསྐོས་ལ། དེས་ཉེས་པ་བྱས་པ་ཚར་གཅད། ལེགས་པ་བྱས་པ་རྗེས་སུ་བཟུངས་
ཏེ། དེ་ལ་ཡོན་ཏུ་སྟོན་ཐོག་གི་དྲུག་ཆ་རེ་བཏབ་པར་བྱའོ། །ཞེས་བགྲོས་ནས་ཞིང་དཔོན་དུ་
བསྐོས་སོ། ༈ །གཉིས་པ་ནི། དེ་ནས་དེ་ལྟར་དུ་བཀོས་པའི་མི་དེ་སྐྱེ་བོ་མང་བོས་ཕྱོགས་
གཅིག་ཏུ་བཀུར་བས་ན། མང་བསྐུར་བ་དང༌། དེ་ཉིད་རྒྱལ་པོ་ཞེས་གྲགས་པས་རྒྱལ་
རིགས་ཏེ། མང་པོས་བསྒྱུར་བའི་རྒྱལ་པོ་འབྱུང་ཞིང་། འདི་ནི་བདག་ཅག་གི་སྟོན་པ་དང་
རྒྱུད་གཅིག་གོ །དེ་ནས་འགའ་ཞིག་ཁྱིམ་ལས་ཡིད་ཕྱིར་ཕྱོགས་ཤིང་ནགས་ཁྲོད་དུ་རྩ་བ་
དང་འབྲས་བུ་ཡ་སོགས་པའི་འཚོ་བས་ན་བྲམ་ཟེ་དང་། དེ་ནས་རྗེ་རིགས་དང་། དམངས་
རིགས་དག་འབྱུང་བར་འགྱུར་ཏོ། །རྐུ་བ་སོགས་མི་བྱེད་པར་ཁྱིམ་དུ་གནས་པ་རྗེ་རིགས་
དང་། རྐུ་བ་སོགས་སྤྱོད་པ་ངན་པ་ལ་དམངས་རིགས་སུ་གྲགས་ཤིང་དེས་རྐུན་མ་ཆད་
~340~

མཛོད་ཉི་མའི་དཀྱིལ་འཁོར།
པས་གཅད་པ། བདག་གིས་མ་རྐུས་སོ་ཞེས་སོགས་རྫུན་དུ་སྨྲ་བ་ངག་གི་ཉེས་པ་འབྱུང་
བར་གྱུར་ཏོ། གསུམ་པ་ནི། མང་པོས་བསྐུར་བའི་རྒྱལ་པོ་དེ་ལས། རྒྱལ་པོ་འོད་མཛེས།
དེའི་བུ་དགེ་བ་དེའི་བུ་དགེ་མཆོག །དེའི་བུ་གསོ་སྦྱོང་འཕགས་ཏེ། ལྔ་པོ་འདི་བསྐལ་བ་
དང་པོའི་རྒྱལ་པོ་ལྔ་ཞེས་བརྗོད་པ་ཡིན་ཏེ། མཆིམས་ཐམས་ཅད་མཁྱེན་པས། མང་བོས་
བསྐུར་དང་འོད་མཛེས་དང༌། དགེ་བ་དགེ་མཆོག་གསོ་སྦྱོང་འཕགས། བསྐལ་བ་དང་པོའི་
རྒྱལ་པོ་ལྔ། ཞེས་གསུངས་སོ། །རྒྱལ་པོ་གསོ་སྦྱོང་འཕགས་ཀྱི་སྤྱི་བོར་ཤའི་ཐུམ་འབུར་
གཅིག་བྱུང་བ་གནོད་པ་མེད་པར་རྡོལ་བས། རྒྱལ་པོ་སྤྱི་བོ་སྐྱེས་སམ་ང་ལས་ནུ། ཞེས་ཏེ་
གླིང་བཞི་ལ་དབང་བའི་རྒྱལ་པོ་གཅིག་བྱུང་། དེ་ནས་ད་ལྟའི་བར་དུ་མི་རྣམས་སེམས་པ་
དང་སྤྱོད་པ་ཉེ་བར་རྟོགས་པར་བྱེད་པས་ཤེད་ལས་སྐྱེས་ཞེས་བྱ་བར་གྱུར་ཏེ། རྒྱལ་པོ་
གསོ་སྦྱོང་འཕགས་ཀྱི་དཔུས་མོ་གཡས་གཡོན་ལས་ཤ་ཐོལ་གཉིས་ལས་རྒྱལ་པོ་མཛེས་པ་
དང་ཉེར་མཛེ༴ས་བྱུང་གདགས་པར། བརླ་གཡས་པ་ལས་མཛེས་པ་དང་། གཡོན་པ་ལས་
ཉེར་མཛེས་བྱུང་བར་བཤད། རྐང་པའི་བོལ་ལས་མཛེས་ཅན་དང༌། རྐང་མཐིལ་ནས་
མཛེས་ལྡན་ཏེ། དང་པོ་གཉིས་ཀྱིས་གླིང་གསུམ་དང་གཉིས་ལ་དབང་བསྒྱུར། ཕྱི་མ་གཉིས་
ཀྱིས་གླིང་བཞི་ལ་དབང་བསྒྱུར་བའི་འཁོར་ལོ་སྒྱུར་བའི་རྒྱལ་པོ་བྱུང་པ་ལ། འཁོར་ལོ་
བསྒྱུར་བ་རྒྱལ་པོ་ལྔ་ཞེས་གྲགས་ཏེ། སྤྱི་བོ་སྐྱེས་དང་མཛེས་པ་དང་། ཉེར་མཛེས་མཛེས་
ཅན་མཛེས་ལྡན་ཏེ། འཁོར་ལོ་བསྒྱུར་བའི་རྒྱལ་པོ་ལྔ། ཞེས་གསུངས་སོ། །དེའི་དུས་ཀྱི་
རྒྱལ་པོ་སྤྱི་བོ་སྐྱེས་དེ་ཡང་བདག་ཅག་གི་སྟོན་པ་དང་ཐུགས་རྒྱུད་གཅིག་པ་ཡིན་ནོ། ༈ །
བསྐལ་པ་དང་པོའི་བསྐལ་པ་བཟང་བོའི་རྒྱལ་པོ་སོ་ལྔའི་ཕོ་བྲང་ནི། རྒྱལ་པོའི་ཁབ་ཡིན་
ཞེས་སྙིང་པོ་མཆོག་ལས་གསུངས་སོ། །དེ་ནས་བཟང་པོ། ལེགས་བཟང༌། བཏང་པ།
བཏང་བཟུངས་ཞེས་སོགས་རྒྱལ་པོ་བཅོ་བརྒྱད་གྲོང་ཁྱེར་རྩ་མཆོག་ཏུ་བྱུང་། དེ་ནས། ཉེ་
བའི་ཀུ་ཤི། ཀུ་ཤི་ཆེན་པོ། ལེགས་མཐོང༌། ལེགས་མཐོང་ཆེན་པོ་ཞེས་སོགས་ཡུལ་གྲུ་
~341 ~

མཛོད་ཉི་མའི་དཀྱིལ་འཁོར།
འཛིན་དུ་རྒྱལ་རབས་བརྒྱ་ཐམ་པ་བྱུང་བའི་ཐ་མ་ནི། རྒྱལ་པོ་དགྲ་འདུལ་ཞེས་བྱ་བ་ཡིན་
ཏེ། དེ་ནས་ཡུལ་ཝ་ར་ཎ་སི་རུ་རྒྱལ་པོ་རྒྱལ་བ་ལས་རྒྱལ་བ་བཟོད་དཀའ་ཚངས་སྦྱིན་
སོགས་བརྒྱ་ཐམ་པ་བྱུང་བའི་ཐ་མ་ནི་རྒྱལ་པོ་ཀྲི་ཀྲི་ཡིན་ལགས། དེའི་བུ་ལེགས་སྐྱེས་ཏེ།
འདི་གཉིས་ཚེ་ལོ་ཉིས་ཁྲིའི་དུས་སུ་བྱུང་ཏེ། རྒྱལ་བ་འོད་བསྲུང་དང་དུས་མཚུངས་སོ། །དེ་
ནས་ཡུལ་གྲུ་འཛིན་དུ། རྒྱལ་པོ་ལེགས་སྐྱེས་ཀྱི་རྒྱུད་པ་བརྒྱ་ཐམ་པ་བྱུང་བའི་ཐ་མ་ནི་རྒྱལ་
པོ་རྣ་པ་ཅན་ཞེས་བྱ་བ་ཡིན་ནོ། །དེ་ལས་རྒྱལ་པོ་བྷཱར་བྷོཛ་དང་། གོའུ་ཏ་མ་གཉིས་བྱུང་
དང་པོས་སྲིད་བཟུང་ཀྱང་བུ་མ་བྱུང༌། གཉིས་པ་དྲང་སྲོང་མདོག་ནག་ཅན་དུ་ཚང་སྤྱོད་
སྤྱོད་པ་ན། བྲམ་ཟེ་པདྨའི་རྩ་ལག་གིས་སྨད་འཚོངས་མའི་ལག་པ་བཅད་དེ་དེའི་སྒོར་
བསྐྱུར་བས། རབ་མདས་བཟུང་སྟེ་གསལ་ཤིང་ལ་སྐྱོན། གོའུ་ཏ་མས་དག་ཚངས་བྱས་
ཀྱང་ཡིད་མ་ཆེས་ནས། ཁོ་བོས་སྨད་ཚོངས་མ། མ་བསད་ན་མཁན་པོའི་མདོག་གསེར་
གཙོ་མ་ལྟ་བུར་གྱུར་ཅིག།ཅེས་བདེན་ཚིག་བརྗོད་པས། དྲང་སྲོང་མདོག་ནག་གསེར་གཙོ་
མ་ལྟ་བུར་གྱུར་ཏོ། །འོན་ཀྱང་མ་གྲོལ་བར། གསལ་ཤིང་ལ་སྐྱོན་པ་ལ། མཁན་པོས་ཚུལ་
བཞིན་མ་ཡིན་པ་ཡིད་ལ་གྱིས་ལ། བུའི་ས་བོན་ཞོག་ཞེས་སྨྲས་པས། ས་བོན་ལས་སྒོ་ང་
གྲུབ་པ།ཉི་མས་སྨིན་པར་བྱས་པ་དང་། གོའུ་ཏ་མའི་བུ་ཡིན་པ་དང་བུ་རམ་ཤིང་གི་སེབ་ཏུ་
བསྐྱངས་པས་རིགས་ཀྱི་མིང་གསུམ་བྱུང་ངོ་། །དེའི་བརྒྱུད་པ་བརྒྱ་ཐམ་པ་འཆིམས་བློ་
བཟང་གྲགས་པའི་ཊཱི་ཀར་གསུངས་སོ། །བྱུང་བའི་ཐ་མ་རྒྱལ་པོ་འཕགས་སྐྱེས་པོ་བྱུང་། དེ་
ལས་སྐར་མདའ་གདོང་། ལག་སྣ། གླང་ཆེན་འདུས། རྐང་འདུབ་ཅན་ཏེ་བུ་བཞི་བྱུང་བ།
ཡུམ་གྲོངས་ཏེ། བཙུན་མོ་གཞན་ཞིག་བླངས་པ་ལས། རྒྱལ་སྲིད་དགའ་ཞེས་པ་བྱུང་ནས།
དེ་ལ་རྒྱལ་སྲིད་གཏད། སྔ་མ་བཞི་པོ་སྤྱུགས་པས་དེ་དག་གིས་གངས་རི་དང་ཉེ་བའི་ཆུ་བོ་
བསྐལ་ལྡན་ཤིང་རྟའི་འགྲམ་དུ་དྲང་སྲོང་སེར་སྐྱའི་བསྟི་གནས་སུ་གནས་བཅས་ཏེ་འདུག་
པ་ན། འཁྲིག་པས་གདུང་སྟེ། རང་རང་གི་ལོགས་དབྱིན་གྱི་སྲིང་མོ་དང་ལྷན་ཅིག་སྤྱད་
~342~

མཛོད་ཉི་མའི་དཀྱིལ་འཁོར།
པས་ཡབ་ཀྱིས་ཚོར་ནས་ཕོད་ཕོད་པ་ཞེས་སྨྲས་པས། ཤཱཀྱ་པར་དེ་ཕྱིན་ཆད་གྲགས་
སོ། །ཁ་ཅིག །གྲོང་ཁྱེར་སེར་སྐྱ་རྩིགས་དུས་སེར་སྐྱས་བུམ་ཆུས་རི་མོ་བྱས་ཏེ་དེར་འགྲམ་
རྩིགས་ཤིག་བྱས་ཏེ། ཤཱཀྱ་ཤཱཀྱ་ཞེས་ཟེར་ཞིང་། བུམ་ཆུས་གཏོར་བས་ཤཱཀྱ་པར་གྲགས།
ཞེས་ཟེར་ཏེ། ལུང་ལས་སྔ་མ་གསལ་ལོ། །དེར་མིང་སྲིང་འཁྲིག་པ་སྤྱོད་པ་མང་བས་མི་
མང་བར་འཕེལ་ནས་མ་ཤོངས། རྨི་ལམ་དུ་ལྷས་ལུང་བསྟན་ཏེ། གྲོང་ཁྱེར་རྩིགས་པས་
ལྷས་བསྟན་དུ་གྲགས་སོ། །དེར་རྐང་གདུབ་ཅན་གྱིས་རྒྱལ་པོ་བྱས། །དེའི་བུ་གནས་
འཇོག །དེའི་བུ་སང་ཁྱིམ་སྟེ། དེའི་རྒྱུད་ལྔ་ཁྲི་ལྔ་སྟོང་བྱུང་བའི་ཐ་མ་ལ་རྒྱལ་པོ་ཤིང་རྟ་བཅུ་
པ། དེའི་བུ་གཞུ་བརྟན། དེའི་བུ་སེང་གེ་འགྲམ་དང༌། སེངྒེ་སྒྲའོ། །སེངྒེ་འགྲམ་ལ་བུ་བཞི་སྟེ།
ཟས་གཙང་ཟས་དཀར། བྲེའོ་ཟས། བདུད་རྩི་ཟས་སོ། །ཟས་གཙང་ལ་སྲས་བདག་ཅག་གི་
སྟོན་པ་དང་གཅུང་མཛེས་དགའ་གཉིས། །ཟས་དཀར་ལས་རྒྱལ་བ་དང་བཟང་ལྡན་ནོ། །བྲེ་
བོ་ཟས་ལས་ཤཱཀྱ་མིང་ཅན་དང་མ་འགག་པའོ། །བདུད་རྩི་ཟས་ལས། དགེ་སློང་ལྷས་བྱིན་
དང་། འཕགས་པ་ཀུན་དགའ་བོ་གཉིས་སོ། །བདག་ཅག་གི་སྟོན་པའི་སྲས་སྒྲ་གཅན་ཟིན་
ཏོ། །བདག་ཅག་གི་སྟོན་པ་རྒྱལ་བུ་དོན་གྲུབ་འཁྲུང་བ་དང་དུས་མཉམ་དུ་མ་གདྷར་རྒྱལ་པོ་
གཟུགས་ཅན་སྙིང་པོ། ཀོ་ས་ལར་རྒྱལ་པོ་གསལ་རྒྱལ། ནང་པའི་རྒྱལ་པོ་འཚར་བྱེད།
འཕགས༵་རྒྱལ་དུ་རྒྱལ་པོ་གཏུམ་པོ་རབ་སྣང་སྐྱེས་ཏེ། དེ་དག་ནི་ཁམས་ཀྱི་རྒྱལ་ཕྲན་ནོ། དེ་
ནས་སྡིག་ཅན་འཕགས་སྐྱེས་པོ་དང༌། བློན་པོ་མ་ལ་གནོད་གཉིས་ཀྱིས། ཤཱཀྱ་བདུན་ཁྲི་
བདུན་སྟོང་བསད་པས་སྲས་སྒྲ་གཅན་ཟིན་གྱིས་མང་པོས་བཀུར་བའི་རྒྱལ་རྒྱུད་རྫོགས་པར་
འགྱུར་ཏོ། །འདུལ་བ་ལུང་ལས། མང་པོས་བཀུར་བའི་རྒྱལ་རྒྱུད་ལས་འབུམ་ཕྲག་བཅུ་
གཅིག་དང་ཉི་ཁྲི་ཆིག་སྟོང་ལྔ་བརྒྱ་ཉི་ཤུ་རྩ་བརྒྱད་བྱུང་བར་གསུངས། །གདགས་པའི་
བསྟན་བཅོས་ལས། འབུམ་ཕྲག་གཅིག་དང་ལྔ་ཁྲི་ལྔ་སྟོང་ལྔ་བརྒྱ་བཅུ་རྩ་གསུམ་བྱུང་བར་
གསུངས། ལུང་གཞི་དང་སྔོན་བྱུང་གི་མདོ་ལས། འབུམ་ཕྲག་བཅུ་གཅིག་དང་བདུན་ཁྲི་
~343~

མཛོད་ཉི་མའི་དཀྱིལ་འཁོར།
ཉིས་སྟོང་ལྔ་བརྒྱ་དང་དགུ་བཅུ་རྩ་དྲུག་བྱུང་བར་གསུངས་ཏེ། ལུགས་གཞན་ཡང་མི་
མཐུན་པ་མང་བར་སྣང་ངོ་། དེ་ལྟར་ན་ཁྱད་པར་འཕགས་བསྟོད་ལས། ཁྱབ་མཇུག་གིས་ནི་
གཉེན་འདུན་དག །ལེ་ལེན་གྱིས་ནི་བཏུགས་པར་གྱུར། ཁྱོད་ཀྱི་གཉེན་བདུན་ཐམས་ཅད་
ནི། འཁོར་བ་ལས་ནི་རྣམ་པར་བཀྲོལ། ཞེས་གསུངས་སོ། ༈།བཞི་བ་ནི་ཞིང་དཔོན་བསྐོས་
པ་དེ་ནས་རྐུ་བ་དང༌། རྫུན་ལ་སོགས་པ་མི་དགེ་བ་བཅུའི་ལས་ལམ་ལྷག་པར་སྤྱོད་པས།
ཚེ་རིམ་གྱིས་ཐུང་པར་གྱུར་ནས། ལོངས་སྤྱོད་རྣམས་ཀྱང་དེ་ཆུང་དུ་གྱུར་ཏེ། མཐར་ཚེ་ལོ་
བཅུ་པ་ལ་ཐུག་པར་འགྱུར་རོ། །དེའི་ཚེ་བོང་ཚོད་དང་། སྟོབས་དང༌། བློ་དང་། དྲན་པ་ལ་
སོགས་པ་ཡང་ཉམས་ཤིང་། བུ་མོ་ཟླ་བ་ལྔ་ལོན་པ་ཁྱིམ་ཐབ་ལ་གཏོང་བ་དང་། མདངས་
སྐྱེས་ཀྱི་བྱིས་པས་མེ་སློང་བ་དང་། གོས་ཀྱི་མཆོག་སྐྲའི་ལྭ་བ་ཟས་ཀྱི་མཆོག་ཁྲེ་རྒོད་རྒྱན་
གྱི་མཆོག་མཚོན་འབའ་ཞིག་ལ་བྱེད་ཅིང་། སྙིགས་མ་ལྔའི་མཐར་ཐུག་པར་གྱུར་པའི་
ཚུལ་གྱིས་འབྲིང་པ་ཡིན་ཏེ། དེ་སྐད་དུའང༌། དེ་ནས་རིམ་གྱིས་རོ་ལ་ཆགས། ལེ་ལོས་
གསོག་འཇོག་བྱས་ནས་ནི། འཛིན་བཅས་རྣམས་ཀྱིས་ཞིང་དཔོན་བཏག །དེ་ནས་ལས་ཀྱི་
ལམ་ལྷགས་པས། ཚེ་ཐུང་ལོ་ནི་བཅུ་ཡིན་ནོ། །ཞེས་གསུངས་སོ། །དེ་ལྟར་ན་སྲེད་པ་དང་
ལེ་ལོ་སྤོང་བ་ལ་འབད་པར་རིགས་ཏེ། ཕུང་ཁྲོལ་མཐའ་དག་གི་རྩ་བ་ནི་རོ་ལ་སྲེད་པའི་
ཆགས་པ་དང་། ལེ་ལོ་ཉིད་ཡིན་པར་གསུངས་པའི་ཕྱིར་རོ། །དེས་ན་བསྐལ་པ་འདི་ལ་དུས་
བཞི་སྟེ། བསྐལ་པ་དང་པོ་བ་རྣམས་དགེ་བཅུ་རྫོགས་པར་སྤྱོད་ཀྱིས། མི་དགེ་བ་མི་སྤྱོད་
པས་རྫོགས་ལྡན་གྱི་དུས། དེ་ནས་ལུས་ཀྱིས་མི་དགེ་གསུམ་སྤོང་པའི་གསུམ་ལྡན་གྱི་དུས།
གསོད་རྐུ་གཉིས་སྤོང་བ་གཉིས་ལྡན་གྱི་དུས། དེ་ནས་མི་དགེ་བ་བཅུ་ཅར་སྤྱོད་པ་ནི་རྩོད་
ལྡན་གྱི་དུས་ཡིན་པའི་ཕྱིར་རོ། །འགྲིབ་པའི་མཐར་བསྐལ་པ་གསུམ་བྱུང་སྟེ། གཅིག་གིས་
གཅིག་མཐོང་བ་ན་མི་བཟོད་ཅིང་སྲོག་གཅོད་པར་བྱེད་པའི་མཚོན་གྱི་བསྐལ་པ་ཞག་
བདུན། དེའི་སྔོན་དུ་མི་མ་ཡིན་རྣམས་ཀྱིས་ཡམ་གྱི་ནད་གསོར་མི་རུང་བ་གཏོང་བས་ནད་
-344-

མཛོད་ཉི་མའི་དཀྱིལ་འཁོར།
ཀྱི་བསྐལ་པ་ཞག་བདུན་དང་ཟླ་བ་བདུན། དེའི་སྔོན་དུ་ས་བོན་གབ་ཚེའི་ནང་དུ་སྦེད་པས་
གབ་ཚེ་བ་རུས་གོང་དཀར་པོ་བསྡུས་ཏེ་བསྐོལ་ནས་འཐུང་པས་རུས་གོང་དཀར་པོ་བ།
ཟས་ཐུར་མས་འགྱེད་པ་དང་། རྩིག་ཁུང་ནས་འབྲུ་འབྲུས་ཤིང་ཆུ་བསྐོལ་ཏེ་མཐུང་པས་ན་
ཐུར་མས་འཚོ་བ་དང་གསུམ་ཏེ་མུ་གེའི་བསྐལ་པ་ཞག་བདུན། ཟླ་བ་བདུན། ལོ་བདུན་
འབྱུང་བས། བསྐལ་པ་ཚར་ཕྱིན་པར་འགྱུར་བའི་ཕྱིར་ཏེ། བསྐལ་པ་མཚོན་དང་ནད་དང་ནི།
མུ་གེ་དག་གིས་ཚར་ཕྱིན་ཏོ། ཞག་རྣམས་དང་ནི་ཟླ་བ་དང་། ལོ་བདུན་དག་ཏུ་གོ་རིམ་
བཞིན། ཞེས་གསུངས་སོ། །ཚེ་ལོ་བཅུ་པ་ནས་བརྒྱད་ཁྲི་བར་འཕེལ་ཚུལ་སྔར་བརྗོད་ཟིན་
}j
ཏོལ
༈ །གཉིས་པ་འཇིག་བསྐལ་གྱི་ཞར་བྱུང་ལ་གསུམ། འཇིག་པའི་དབྱེ་བ། ལུས་པའི་
རྩེ་མོ། འཇིག་པའི་གོ་རིམ་གསུམ་གྱིས་སྟོན་པ་ནི། མེ་དང་ཆུ་དང་རླུང་དག་གིས། འཇིགས་
པ་དག་ནི་ཡང་གསུམ་ཡིན། ཞེས་དང་། བསམ་གཏན་གཉིས་སོགས་གསུམ་པོ་ནི། དེ་དག་
གི་རྩེ་གོ་རིམ་བཞིན། དེའི་སྐྱོན་དང་ཆོས་མཐུན་ཕྱིར། བཞི་པ་ན་མེད་མི་གཡོའི་ཕྱིར། མི་
རྟག་དེ་ཡི་གཞལ་མེད་ཁང་། སེམས་ཅན་བཅས་ཏེ་འབྱུང་འཇིག་བྱེད། ཞེས་དང་། མེ་ཡིས་
བདུན་ནོ་ཆུ་ཡིས་གཅིག །དེ་ལྟར་ཆུ་བདུན་ཐལ་ནས་ཀྱང༌། མ་ཡིས་བདུན་ནོ་དེ་ནས་ནི།
མཇུག་ཏུ་རླུང་གིས་འཇིག་པ་ཡིན། ཞེས་གསུངས་པས་འཆད་དེ་གོ་སླའོ། དེ་ལྟར་ན་མེས་
འཇིག་པ་ལྔ་བཅུ་རྩ་དྲུག་དང་། །ཆུས་འཇིག་པ་བདུན་དང་། །རླུང་གིས་འཇིག་པ་གཅིག་ཏེ།
བསྐལ་ཆེན་དྲུག་ཅུ་རྩ་བཞི་ཡིན་པས། དགེ་རྒྱས་ཀྱི་ལྷའི་ཚེ་ཚད་བསྐལ་ཆེན་དྲུག་ཅུ་རྩ་
བཞི་ཡིན་ནོ། །ཞེས་གདགས་པར། བཤད་པ་དེ་ལེགས་པར་དྲངས་པར་འགྱུར་རོ། །དེ་ལྟར་
ཁམས་གསུམ་བཤད་ནས། གདགས་པ་ལས་གསུངས་པ་འགའ་ཞིག་འདིར་དངོས་སུ་
མབཤད་པ། འཆིམས་ལྷ་རྗེ་གོ་ཆས་སྡོམས་སུ་སྡེབས་པ་ནི། སྐྱེས་བསྐོམ་གླིང་བཞི་འདོད་
ལྷ་ན། གོང་མ་ན་མེད་གླིང་གསུམ་ན། འབྲས་ཆེན་ཟན་ཕྱེ་ཤ་འཁུར་བའི། ཟས་ཟ་སྒྲ་མི་སྙན་
~345~

མཛོད་ཉི་མའི་དཀྱིལ་འཁོར
པ་རྣམས། མ་རྨོས་ནས་ཀྱི་འབྲུ་དག་ཟས། །འདོད་ལྷ་དྲི་དང་བདུད་རྩིའོ། །གོང་མ་ཁམས་
ཟས་རྣམ་པར་སྤང་། གཤང་ལྕི་གླིང་བཞི་དག་ན་ཡོད། ཡན་ཆད་ན་མེད་ཆར་པ་
དག །འབབ་ཉེས་པ་དང་ལེགས་པ་དང༌། ལོ་ཉེས་ལོ་ལེགས་མུ་གེ་དག །གླིང་གསུམ་ན་
ཡོད་སྒྲ་མི་སྔུན། །འདོད་ལྷ་ཡན་ཆད་དེ་དག་མེད། །འཇིགས་དང་ཡིད་བདེ་རེས་འཇོག་
ནི། །གླིང་གསུམ་དག་ན་འདོད་ལྷ་ན། སྒྲ་མི་སྙན་དང་གོང་ན་མེད། །ནོར་འབྲུ་གསེར་དང་ཉོ་
ཚོང་ནི། གླིང་གསུམ་ན་ཡོད་སྒྲ་མི་སྙན། །ལྷ་རྣམས་ཀུན་ལ་ཡོད་མ་ཡིན། །བཞིན་མདོག་
དཀར་དང་སྔོ་སངས་དང༌། །སྐྱ་ནར་གླིང་གསུམ་འདོད་ལྷ་རྣམས། སྔོ་སེར་དཀར་དམར་སྒྲ་
མི་སྙན། ཚངས་རིགས་ཡན་ཆད་དཀར་པོར་གནས། །ཆེད་དུ་བྱས་དང་མ་བྱས་པའི། །ཁང་
པ་གླིང་གསུམ་འདོད་ལྷ་ན། །སྒྲ་མི་སྙན་དང་གཟུགས་ཁམས་པ། །ཆེད་དུ་བྱས་པ་མ་ཡིན་
དེས། དར་གོས་རས་དང་དར་ཟབ་སོགས། །གླིང་གསུམ་ན་ཡོད་སྒྲ་མི་སྙན། །འདོད་ལྷ་
དྲུག་པོ་དྲང་ཕྱེད་ནས། །དྲུག་བཅུ་རྩ་བཞི་ཆེ་བའི་བར། །ཆས་ཡང་སྔོ་སེར་དཀར་དམར་
དག །དཔག་བསམ་ཤིང་ལས་འབྱུང་བར་བཤད། །གཟུགས་ཁམས་གོས་དང་བཅས་པར་
སྐྱེ། རང་སྤྲུལ་ཚད་དང་ཉིས་འགྱུར་གྱིས། །ལྷག་པའི་གོས་དག་གྱོན་པར་བཤད། །བག་མ་
ལེན་དང་གཏོང་བ་ནི། །གླིང་གསུམ་འདོད་ལྷ་རྣམས་ན་ཡོད། །སྒྲ་མི་སྙན་དང་གོང་ན་
མེད། །ལུས་ལ་ཚ་དང་གྲང་བ་ནི། །གླིང་གསུམ་དག་ན་སྒྲ་མི་སྙན། །ལྷ་རྣམས་དེ་དག་
སྤངས་བ་ཡི། །དགུན་དཔྱིད་དབྱར་དང་སྟོན་རྣམས་ནི། །གླིང་བཞི་འདོད་ལྷ་རྣམས་ན་
ཡོད།།གོང་མ་ན་མེད་ཉིན་མཚན་དང་། ཕ་མ་རྣམས་ཀྱང་དེ་བཞིན་ནོ། །རྗེ་བྲན་གླིང་གསུམ་
འདོད་ལྷ་རྣམས། །སྒྲ་མི་སྙན་དང་གོང་ན་མེད། །ནོར་དང་འབྲུ་ཡོད་གླིང་གསུམ་ན། འབྲུ་
ཡོད་ནོར་མེད་སྒྲ་མི་སྙན། །ནོར་ཡོད་འབྲུ་མེད་འདོད་ལྷ་རྣམས། གཉིས་ཀ་མེད་པ་གོང་མ་
ཡིན། །ཕ་མ་ནས་ནི་འབྲས་བུའི་བར། ཀུན་ལ་ཞེན་པ་གླིང་གསུམ་ན། འབྲུ་མ་གཏོགས་པ་
ཞེན་པ་ནི། །འདོད་ལྷ་སྒྲ་མི་སྙན་དང་ནི། །གོང་མའི་ལྷ་རྣམས་ཞེན་པ་མེད། །ཟླ་མཚན་སྦྲུམ་
·346-

མཛོད་ཉི་མའི་དཀྱིལ་འཁོར།
མ་བུ་བཙའ་བ། །གླིང་བཞི་དག་ན་ཡོད་པ་ཡིན། ཞེས་གསུངས་སོ། །བསྡུ་ན་སེམས་ཅན་
སྣོད་ཀྱི་འཇིག་རྟེན་གཉིས། །དང་པོ་འགྲོ་ལྔ་ཁམས་གསུམ་མདོར་བསྟན་དང་། །སེམས་ཅན་
སྐྱེ་གནས་འཆི་ཚུལ་རྒྱས་པར་བཤད། གཉིས་པ་ལ་ཡང་རིམ་པ་ཚད་དངོས་དང་། ཞར་ལ་
སེམས་ཅན་ལུས་དང་ཚེ་ཚད་དང༌། ཚད་དེའི་རྩོམ་ཚུལ་རྒྱས་བཤད་ཞར་བྱུང་ལ། །འཇིག་
རྟེན་ཆགས་འཇིགས་ལ་སོགས་རྒྱས་བཤད་རྣམས། ལེགས་པར་བཤད་པས་གསུམ་པ་
གསལ་བྱེད་དོ། །འཆིམས་བློ་བཟང་གྲགས་པས། དེ་ལྟར་སྲིད་མཚོ་སྡུག་བསྔལ་རྦ་རླབས་
ཅན། སྣ་ཚོགས་ལས་ལས་བྱུང་གང་འཇིག་རྟེན་གྱི། །སྐྱོན་དང་ཡོན་ཏན་ལྟ་བུར་སྣང་དེ་
ལྟར། །ཇི་བཞིན་ལེགས་པར་བཤད་འདི་གཉན་པར་གྱིས།།ཞེས་གསུངས་སོ། །ཟབ་རྒྱས་
མངོན་པའི་སྡེ་སྣོད་འགོངས་འགྲེལ་བཅས། །ལུང་རིགས་མཚོ་ཆེན་རྣམ་དཔྱོད་བསྲུབས་
ཤིང་དང༌། དམ་པའི་མན་ངག་ལྷག་བསམ་བསྲུབས་ཐག་གིས། །ལེགས་པར་བསྲུབས་
ལས་བྱུང་པའི་ཉིན་བྱེད་ལས། །འཇིག་རྟེན་བསྟན་པའི་གནས་ཀྱི་ཉིན་བྱེད་ནི། རྣམ་དག་
ཕུང་རིགས་འོད་སྟོང་ཕྱོག་བཅུར་འཕྲོ། །མ་རྟོགས་ལོག་རྟོགས་ཐེ་ཚོམ་མུན་པ་སེལ། །ཐུབ་
བསྟན་གླིང་བཞི་གདུལ་བྱའི་པད་ཚད་སྐྱོངས། །ལོག་སྨྲ་ཕྲག་དོག་འབྱུང་པོའི་མིག་འབྱིན་
པས། །དེ་ཕྱིར་སྔོན་མེད་ཉི་མའི་དཀྱིལ་འཁོར་ཡིན། །མཁས་མང་བློ་གསལ་བསྟན་པའི་
དཔལ་དུ་ཤར།
༈ །བླ་མ་དང་མགོན་པོ་འཇམ་པའི་དབྱངས་དབྱེར་མ་མཆིས་པའི་ཞབས་ལ་ཕྱག་
འཚལ་ལོ། །གནས་བཞི་པ་ལས་བསྟན་པའི་གནས་བཤད་པ་ལ་གཉིས། །མཚམས་སྦྱར་བ་
དང་། ལས་དངོས་སོ་དང་པོ་ནི།ལས་ལས་འཇིག་རྟེན་སྣ་ཚོགས་སྐྱེས། །རྐང་པ་གཅིག་ཏེ།
སྔར་བཤད་པའི་སྣོད་བཅུད་ཀྱི་འཇིག་རྟེན་སྐྱིད་སྡུག་སྣ་ཚོགས་པ་དག་སུས་བྱས་ཞེས་ན།
ཕྱི་རོལ་འགའ་ཞིག་ན་རེ། ·དབང་ཕྱུག་གིས་བྱས་པ་ཡིན་ཞེས་འདོད་དེ། དབང་ཕྱུག་རྫ་
མཁན་ལྟ་བུར་སྣ་ཚོགས་འདི་སྤྲུལ་བྱེད་པོར་མ་གྱུར་ན། ས་གཞི་འདི་མི་གྲུབ་ཅིང་རི་རབ་
~347~

མཛོད་ཉི་མའི་དཀྱིལ་འཁོར།
འདི་མིན་རྒྱ་མཚོ་འདི་མིན་ཉི་ཟླ་སྐར་ལྡན་བཀོད་པའི་འདི་དག་མིག་གི་ཡུལ་དུ་མི་འགྱུར་
པར། ཡོད་པའི་ཕྱིར་ན་དབང་ཕྱུག་འགྲོ་བའི་བྱེད་པོ་ཡིན། །ཞེས་ཟེར་རོ། །ཁ་ཅིག །ཁྱབ་
འཇུག་གི་འཇུག་པ་བཅུས་བྱས་པ་ཡིན་ནོ། །ཞེས་སྨྲ། ཁ་ཅིག །ཚངས་པས་བྱས་པ་ཡིན་
ནོ། །ཞེས་སྨྲ། ཁ་ཅིག །རྒྱུ་མེད་དུ་འབྱུང་བ་ཡིན་ཞེས་སྨྲ་བ་རྣམས་མི་རིགས་ཏེ། དབང་
ཕྱུག་སོགས་མིན་རིམས་སོགས་ཕྱིར། ཞེས་པའི་ཐད་དུ་བཀག་པའི་ཕྱིར། །དེས་ན། སྣོད་
བཅུད་ཀྱི་འཇིག་རྟེན་རྣམས་རང་རང་གི་རྒྱུར་གྱུར་པའི། །ཐུན་མོང་དང་མཐུན་མོང་མ་ཡིན་
པའི་ལས་ལས་བྱུང་བ་ཡིན་ཏེ། ཁྱད་པར་འཕགས་བསྟོད་ལས། སེར་སྐྱ་དེ་ཉིད་རིག་པས་
ནི། གཙོ་བོ་ལས་སྐྱེས་འགྲོ་བར་བཤད། །ཁྱོད་ཀྱིས་འགྲོ་བའི་སྐྱེ་བོ་ནི་ཉོན་མོངས་ལས་
ལས་འབྱུང་བར་སྒྲགས། །ཞེས་དང༌། ཚངས་སོགས་འཇིག་རྟེན་འབྱིན་པ་པོ། བདག་
གཅིག་ཡིན་ཞེས་སྨྲ་ཞེས་གྲགས། །དེ་ཉིད་གཟིགས་ཁྱོད་འཇིག་རྟེན་དང༌། དེ་ཡང་ལས་
ལས་སྐྱེས་ཞེས་བསྟན། ཞེས་གསུངས་པའི་ཕྱིར། །
༈ གཉིས་པ་ལ་གཉིས། དངོས་དང་། མདོ་ལས་བྱུང་པའི་རྣམ་གྲངས་སོ། །དང་པོ་
ལ། བསྟན། བཤད་དོ། །དང་པོ་ནི། དེ་ནི་སེམས་པ་དང་དེས་བྱས། རྐང་པ་བཞིའི་སྐབས་
སུ་སྤྱི་དོན་དང་། གཞུང་དོན་གཉིས། དང་པོ་ལས་ལ་མཚན་ཉིད། དབྱེ་བ་མདོ་ལས་བྱུང་
བའི་རྣམ་གྲངས་། ཁྱད་པར་གྱི་ཆོས་བཤད་པའོ། །དང་པོ་ནི་རང་དང་མཚུངས་ལྡན་གྱི་
སེམས་ཡུལ་ལ་གཡོ་བར་བྱེད་པས་རབ་ཏུ་ཕྱེ་བའི་གཟུགས་ཅན་དུ་དམིགས་པ་དེ། ལས་
ཀྱི་མཚན་ཉིད་དུ་བྱེ་བྲག་སྨྲ་བས་པཞེད་དེ། བྱེ་བྲག་སྨྲ་བས་ལས་ལ་གཟུགས་ཅན་གྱིས་
ཁྱབ་པར་བཤད་པའི་ཕྱིར། །དེ་ལྟ་བུའི་སེམས་བྱུང་ཀུན་འགྲོར་དམིགས་པ་དེ། ལས་ཀྱི་
མཚན་ཉིད་དུ་མདོ་སྡེ་པ་ཡན་ཆད་ཀྱིས་བཞེད་དེ་དེ་ཡན་ཆད་ཀྱིས་ལས་ལ་གཟུགས་ཅན་
མ་ཡིན་པས་ཁྱབ་པར་བཞེད་པའི་ཕྱིར་ཏེ། །སློབ་དཔོན་དབྱིག་གཉེན་གྱིས། །གཟུགས་
ཅན་དགེ་བ་དང་མི་དགེ་བར་འདོད་པ་ཤཱཀྱའི་སྲས་པོ་དེ་དག་གི་ཚུལ་མིན་ཞེས་དང་།
~348~

མཛོད་ཉི་མའི་དཀྱིལ་འཁོར།
འཇུག་པར། སེམས་ཉིད་ཀྱིས་ནི་སེམས་ཅན་འཇིག་རྟེན་དང་། རྐང་པ་བཞི་གསུངས་
སོ། །གཉིས་པ་ནི། དེ་ལ་དབྱེ་ན། སེམས་པའི་ལས་དང་། བསམ་པའི་ལས་གཉིས། དང་པོ་
དང་། ཡིད་ལས་དོན་གཅིག།གཉིས་པ་ལ། བསམ་པ་དེས་ཀུན་ནས་སླངས་པའི་ལུས་ཀྱིས་
ལས་དང་། ངག་གི་ལས་གཉིས། དེ་རེ་རེ་ལའང་རྣམ་པར་རིག་བྱེད་ཀྱི་ལས་དང་། རྣམ་པ་
རིག་བྱེད་མ་ཡིན་པའི་ལས་གཉིས་གཉིས་ཡོད་དེ། དེ་སྐད་དུ་ཡང་། དེ་ནི་སེམས་པ་དང་
དེས་བྱས། སེམས་པ་ཡིད་ཀྱི་ལས་ཡིན་ནོ། །དེས་བསྐྱེད་ལུས་དང་ངག་གི་ལས། དེ་དག་
རྣམ་རིག་རྣམ་རིག་མིན། ཞེས་གསུངས་སོ། །
༈.གསུམ་པ་ལས་མདོ་ལས་བྱུང་བའི་རྣམ་གྲངས་ལ་ལྔ། །རྒྱུ་འབྲས་ཀྱི་སྒོ་ནས་དབྱེ་
བ། རྟེན་གྱི་སྒོ་ནས་དབྱེ་བ། འབྲས་བུའི་སྒོ་ནས་དབྱེ་བ། ངོ་བོའི་སྒོ་ནས་དབྱེ་བ།བྱེད་ལས་
ཀྱི་སྒོ་ནས་དབྱེ་བའོ། །དང་པོ་ལ་དུ་མ་ཡོད་དེ། རྣམ་སྨིན་བདེ་བ་བསྟེར་བ་དགེ་བའི་
ལས། །རྣམ་སྨིན་སྡུག་བསྔལ་བསྟེར་བ་མི་དགེ་བའི་ལས། རྣམ་སྨིན་བདེ་སྡུག་གང་རུང་མི་
བསྟེར་པའི་བཏང་སྙོམས་ཀྱི་ལས་དང་གསུམ་ཡོད་དེ། ་་ལས་བདེ་མི་བདེ་དང་གཞན་
ནི། །དགེ་དང་མི་དགེ་དང་གཞན་ཡིན། ཞེས་དང་། སྡོམ་གསུམ་རབ་དབྱེ་ལས། ལས་ལ་
དགེ་སྡིག་ལུང་མ་བསྟན། ཡིན་ཅེས་རྒྱལ་བས་མདོ་ལས་གསུངས། དགེ་བ་ལེགས་པར་
སྤྱད་པ་སྟེ། རྣམ་སྨིན་བདེ་བ་སྐྱེད་པ་ཡིན། སྡིག་པ་ཉེས་པར་སྤྱད་པ་སྟེ། རྣམ་སྨིན་སྡུག་
བསྔལ་བསྐྱེད་པར་བྱེད། བཏངས་སྙོམས་གཉིས་ཀ་མ་ཡིན་པའི། རྣམ་པར་སྨིན་པའང་
གཉིས་ཀ་མིན། ཞེས་གསུངས། ཡང་འདོད་པའི་སས་བསྡུས་ཀྱི་དགེ་བའི་ལས་ལྟ་བུ་
བསོད་ནམས་ཀྱི་ལས། མི་དགེ་བའི་ལས་ལྟ་བུ་བསོད་ནམས་མ་ཡིན་པའི་ལས་ཁམས་
གོང་གི་སས་བསྡུས་ཀྱི་ལས་ལྟ་བུ་མི་གཡོ་བའི་ལས་དང་གསུམ་ཡོད་དེ། བསོད་ནམས་
བསོད་ནམས་མིན་མི་གཡོ། ཞེས་མདོར་བསྟན་ནས། དེ་རྒྱས་པར་འཆད་པ་ལ། བསོད་
ནམས་འདོད་ཁམས་དགེ་བའི་ལས། མི་གཡོ་གོང་མ་ལས་སྐྱེས་པའི། ཞེས་གསུངས།
-349-

མཛོད་ཉི་མའི་དཀྱེལ་འཁོར།
ཁམས་གོང་གི་སས་བསྡུས་ཀྱི་ལས་དེ་ལ་མི་གཡོ་བ་ཞེས་བརྗོད་པའི་རྒྱུ་མཚན་ཡོད་དེ།
དེ་འཕེན་རྫོགས་ཀྱི་འབྲས་བུ་ས་གཞན་དུ་མི་གཡོ་པས་དེ་ལྟར་བརྗོད་པའི་ཕྱིར་ཏེ། གང་
ཕྱིར་ས་ནི་དེ་དག་ཏུ། ལས་རྣམ་སྨིན་ཕྱིར་མི་གཡོ་བའི་ཕྱིར། །ཞེས་གསུངས། འོ་ན་མདོ་
ལས། །འདི་ལ་རྣམ་པར་བརྟག་པ་ད་་པར་དཔྱད་པ་གང་ཡིན་པ་དེ་ནི་འདིར་འཕགས་པ་
རྣམས་ཀྱི་གཡོ་བའོ་ཞེས་བསམ་གཏན་དང་པོ་གསུམ་གཡོ་བ་དང་བཅས་པར་བཤད་པ་དང་
འགལ་ལོ་ཅེ་ན། མི་འགལ་ཏེ། མདོ་ལས་གསུམ་པོ་དེ་བསམ་གཏན་གྱི་སྐྱོན་བརྒྱད་ཀྱིས་མ་
གྲོལ་བས་བསམ་གཏན་བཞི་པ་ལ་ལྟོས་ཏེ་ཏིང་ངེ་འཛིན་སྐྱོན་ཅན་ཡིན་པ་ལ་དགོངས། །འདིར་
རྒྱུ་སྙོམས་འཇུག་གི་བསམ་གཏན་དང་གཟུགས་མེད་སྒོམ་པའི་རྣམ་པར་སྨིན་པ་གཞན་དུ་
མི་གཡོ་བ་ལ་དགོངས་པའི་ཕྱིར་རོ། །འདོད་པའི་སས་སྡུས་ཀྱི་ལས་ནི་རྣམ་སྨིན་གཡོ་བ་
ཡིན་ཏེ། ལྷའི་རྟེན་ལ་པདེ་བ་དང་ལོངས་སྤྱོད་སོགས་མྱོང་འགྱུར་གྱི་འདོད་པའི་སས་སྡུས་
ཀྱི་ལས་ཉོན་མོངས་པ་དང་། སྨོན་ལམ་སོགས་རྐྱེན་གཞན་གྱིས་དུད་འགྲོ་དང་མི་སོགས་
སུ་སྨིན་པར་འགྱུར་བ་ཡོད་པའི་ཕྱིར་ཏེ། མདོ་ལས། བྲམ་ཟེ་སྦྱིན་པ་བྱས་པ་ཞིག་ལྷར་
སྐྱེས་པ་ལས། གླང་ཆེན་མཛེས་པ་ཞིག་མཐོང་ཏེ། དེར་སྨོན་པས་ས་སྲུངས་ཀྱི་བུར་གྱུར་པ་
ལྟ་བུར་གསུངས་པ་དང་། འགྲེལ་པར། ལྷའི་རིགས་གཞན་ཡང་གཞན་དུ་སྨིན་པར་འགྱུར་
རོ། །ཞེས་མི་ཞིག་གིས་གཞན་འཕྲུལ་དབང་བྱེད་ཐོབ་པའི་རྒྱུ་བསགས་པ་རྐྱེན་གཞན་
གྱིས་སྒྱུར་ཏེ་དམྱལ་བར་སྐྱེས་པ་ལྟ་བུ་ཡིན་པའི་ཕྱིར། །ཡང་བསམ་གཏན་གསུམ་པ་མན་
ཆད་ཀྱི། སས་སྡུས་ཀྱི་ལས་ལྟ་བུ་བདེ་བ་མྱོང་འགྱུར་གྱི་ལས། བསམ་གཏན་བཞི་པ་ཡན་
ཆད་ཀྱི་སས་སྡུས་ཀྱི་ལས་ལྟ་བུ་ཚོར་བ་བཏང་སྙོམས་མྱོང་འགྱུར་གྱི་ལས། མི་དགེ་བའི་
ལས་ལྟ་བུ་སྡུག་བསྔལ་མྱོང་འགྱུར་གྱི་ལས་དང་གསུམ་ཡོད་དེ། བདེ་བ་མྱོང་འགྱུར་ལ་
སོགས་གསུམ། ཞེས་མདོར་བསྟན་ནས་དེ་རྒྱས་པར་བཤད་པ་ན། བསམ་གཏན་གསུམ་
པའི་བར་དགེ་བ། བདེ་བ་མྱོང་འགྱུར་དེ་ཡན་ཆད། སྡུག་མིན་བདེ་མིན་མྱོང་འགྱུར་བ།
~350~

མཛོད་ཉི་མའི་དཀྱིལ་འཁོར།
སྡུག་བསྔལ་མྱོང་འགྱུར་འདིའི་མི་དགེ །ཞེས་གསུངས། མི་གཡོ་བའི་ལས་ཡིན་ན་བསོད་
ནམས་ཀྱི་ལས་ཡིན་པས་ཁྱབ་ཏེ། དེ་ཡིན་ན་དགེ་བའི་ལས་ཡིན་པས་ཁྱབ་པའི་
ཕྱིར། །ཡང་མྱོང་འགྱུར་གྱི་ལས་དང་མྱོང་ངེས་ཀྱི་ལས་གཉིས། །དང་པོ་ལ་ལྔ་ཡོད་ཏེ།
ཚོར་བ་ལྟ་བུ་ངོ་བོ་ཉིད་ཀྱིས་མྱོང་བར་འགྱུར་བ། རེག་པ་ལྟ་བུ་མཚུངས་ལྡན་གྱི་མྱོང་བ
འགྱུར་བ་། གཟུགས་ལྟ་བུ་དམིགས་པས་མྱོང་བར་འགྱུར་བ། དགེ་མི་དགེའི་ལས་ལྟ་བུ་
རྣམ་སྨིན་གྱིས་མྱོང་བར་འགྱུར་བ་། ཚོར་པ་ལྟ་པུ་མངོན་དུ་གྱུར་བ་ལས་མྱོང་བར་འགྱུར་
བའི་ལས་དང་ལྔ་ཡོད་པའི་ཕྱིར། །ངོ་བོ་ཉིད་དང་མཚུངས་ལྡན་དང་། དམིགས་པ་དང་ནི་
རྣམ་སྨིན་དང་། མངོན་སུམ་དུ་ནི་གྱུར་བ་ལས། མྱོང་འགྱུར་རྣམ་པ་ལྔ་ཡིན་ནོ། །ཞེས་
གསུངས། མྱོང་འགྱུར་གྱི་ལས་དེ་ལ་བཞིར་ཡང་ཡོད་དེ། །ངེས་པའི་ལས་དང་མ་ངེས་པའི་
ལས་གཉིས་ལས། དང་པོ་ལ་ཚེ་འདི་ལ་རྣམ་སྨིན་མྱོང་བར་འགྱུར་བ་མཐོང་ཆོས་ལ་མྱོང་
འགྱུར་གྱི་ལས་དང་། ཚེ་གསུམ་པ་ཕན་ཆད་ལ་རྣམ་སྨིན་མྱོང་བར་འགྱུར་བ་ལན་གྲངས་
གཞན་ལ་མྱོང་འགྱུར་གྱི་ལས་དང་སྐྱེ་བ་ཕྱི་མ་ཁོ་ན་ལ་རྣམ་སྨིན་མྱོང་བར་འགྱུར་བ་
སྐྱེས་ནས་མྱོང་འགྱུར་གྱི་ལས་དང་གསུམ་ཡོད་པའི་ཕྱིར། དེ་ཡང་ངེས་དང་མ་ངེས་པ།
མཐོང་བའི་ཆོས་ལ་སོགས་པ་ལ། མྱོང་འགྱུར་ཕྱིར་ན་ངེས་རྣམ་གསུམ། ཞེས་གསུངས།
གཉིས་པ་རྣམ་སྨིན་མྱོང་ངེས་ཀྱི་ལས་ལ། སྤྱིར་རྣམ་སྨིན་མྱོང་ངེས་ཀྱི་ལས་དང་། བྱེ་བྲག་
དུ་མཐོང་ཆོས་ལ་རྣམ་སྨིན་མྱོང་ངེས་ཀྱི་ལས་གཉིས། དང་པོ་ནི་ཉོན་མོངས་པ་ཤུགས་དྲག་
པོ་དང་། རབ་ཏུ་དྭང་བ་ཤུགས་དྲག་པོ་དང༌། ཡོན་ཏན་གྱི་ཞིང་དཀོན་མཆོག་ལ་བརྟེན་པ་
དང་། རྒྱུན་ཆགས་སུ་བྱེས་པ་དང་། བསོད་ནམས་ཀྱིས་བློས་ཀྱང་རུང་སྟེ། ཕ་མ་གསོད་
པའི་ལས་གང་ཡིན་པ་དེ་རྣམས་རྣམ་སྨིན་མྱོང་ངེས་ཀྱི་ལས་ཡིན་ཏེ། ཉོན་མོངས་རབ་དང་
དྲག་པོ་དང་། ཡོན་ཏན་ཞིང་དང་རྒྱུན་ཆགས་སུ། །བྱས་པ་གང་ཞིག་ཡིན་པ་དང་། ཕ་མ་
གསོད་གང་དེ་ངེས་སོ། །ཞེས་གསུངས་སོ། །གཉིས་པ་ནི་ཞིང་དང་བསམ་པའི་ཁྱད་པར་
~351

མཛོད་ཉི་མའི་དཀྱིལ་འཁོར།
ལས་གྱུར་པའི་ལས་གཅིག་ཡིན་ཏེ། མཐོང་ཆོས་འབྲས་བུ་ཅན་གྱི་ལས། ཞིང་དང་བསམ་
པའི་ཁྱད་པར་ལས། ས་དེའི་འདོད་ཆགས་གཏན་བྲལ་ཕྱིར། ། རྣམ་སྨིན་ངེས་པ་གང་ཡིན་
པའོ། །ཞེས་གསུངས། དེ་ཡང་ཞིང་གི་ཁྱད་པར་ལས། མཐོང་ཆོས་ལ་མྱོང་ངེས་ཀྱི་ལས་སུ་
གྱུར་པ་ནི། དཔེར་ན་སྔོན་བདག་ཅག་གི་སྟོན་པ་དགེ་སློང་སྡེ་སྣོད་གསུམ་པར་གྱུར་
པས། །དགེ་འདུན་གྱི་བརྩོད་པ་འཕེལ་བར་བྱས་པ་ན། དགེ་སློང་མདོ་སྡེ་འཛིན་པ་གཞན་
ཞིག་གིས་བརྩོད་པ་དེ་བསྡུམ་པར་བྱས་པས་སྡེ་སྣོད་གསུམ་པ་དེ་ཁྲོས་ནས། བུད་མེད་
ཀྱིས་བུད་མེད་ཀྱི་བརྩོད་པ་ཞི་པར་བྱས། ཞེས་བསྐུར་བ་བཏབ་པས། །ཚེ་འདི་ཉིད་ལ་བུད་
མེད་དུ་གྱུར་ཅིག །དེ་ནས་སྐྱེ་བ་ལྔ་བརྒྱར་བུད་མེད་དུ་གྱུར་པ་ལ། ཕྱིས་སངས་རྒྱས་རིན་
ཆེན་གཙུག་ཏོར་ཅན་དང་མཇལ་ཏེ། དེ་ལ་སེམས་དྭང་བར་བྱས་པས་སྐྱེས་པར་གྱུར་པ་ལྟ་
བུ་ཡིན་ཏེ། དེ་སྐད་དུ་ལུང་ཕྲན་ཚེགས་ཀྱི་སངས་རྒྱས་མང་པོའི་རྟོགས་པ་བརྗོད་པ་ལས།
དགེ་འདུན་བུད་མེད་ཅེས་བརྗོད་པའི། །ངག་གིས་ཉེས་པ་སྤྱད་བྱས་པས། བུད་མེད་ཉིད་དུ་
ཉེ་བར་སོང་། སླར་ཡང་སེམས་རབ་དྭང་བ་ཡིས། སྐྱེས་པའི་དངོས་པོ་ཉིད་དུ་གྱུར། ཞེས་
གསུངས། བསམ་པའི་ཁྱད་པར་ལས་མཐོང་ཆོས་ལ་མྱོང་ངེས་ཀྱི་ལས་སུ་གྱུར་པ་ནི། སྔོན་
རྒྱལ་པོ་ཀ་ནི་ཀའི། ཉུག་རུམ་པ་ལོང་བ་ཞེས་པས། མི་ཞིག་གླང་ལྔ་བརྒྱ་དེད་འགྲོ་བ་ཅི་
བྱེད་ཅེས་དྲིས་པས། འབྲས་བུ་འབྱིན་པ་ཡིན་ཟེར་བ་ལ་རང་ཉམས་ལས་དཔགས་ཏེ་སྙིང་
རྗེ་ལྷག་པར་སྐྱེས་ནས། དེ་དག་བསླུས་ཏེ་སྡུག་བསྔལ་དེ་ལས་ཐར་བར་བྱས་པས། ཚེ་དེ་
ཉིད་ལ་ཕོའི་དབང་པོ་སྐྱེས་པ་ལྟ་བུའོ། །དེར་མ་ཟད། ས་དེའི་འདོད་ཆགས་དང་གཏན་བྲལ་
བྱས་ཤིང་། ས་དེའི་རྣམ་སྨིན་ངེས་པ་གང་ཡིན་པའང་མཐོང་ཆོས་འབྲས་བུ་ཅན་གྱི་ལས་
ཡིན་ནོ། །ཞིང་གི་ཁྱད་པར་ཡང་། གང་དག་འགོག་བྱམས་ཉོན་མོངས་མེད། མཐོང་དང་དགྲ་
བཅོམ་འབྲས་ལངས་པ། །དེ་ལ་ཕན་གནོད་བྱས་པ་ཡི། འབྲས་བུ་འཕྲལ་དུ་མྱོང་བར་
གྱུར། །ཞེས་འགོག་པའི་ཏིང་ངེ་འཛིན་དང་། བྱམས་པ་ཚད་མེད། ཉོན་མོངས་མེད་པའི་ཏིང་
~352~

མཛོད་ཉི་མའི་དཀྱིལ་འཁོར།
ངེ་འཛིན་རྣམས་ལས་ལངས་མ་ཐག་པ་དང་། མཐོང་སྤང་གནས་གྱུར་ཐོབ་མ་ཐག་པའི་
མཐོང་ལམ་པ་སྒོམ་སྤང་གནས་གྱུར་ཐོབ་མ་ཐག་པའི་དགྲ་བཅོམ་པ་རྣམས་ལ་ཕན་པའི་གནོད་
པ་བྱས་པའི་ལས་ཀྱི་རྣམ་སྨིན་མཐོང་ཆོས་དེ་ཉིད་ལ་མྱོང་བར་འགྱུར་བ་ཡིན་པའི་ཕྱིར་
རོ། ། ་རྣམ་སྨིན་གྱི་ངོ་བོ་ཡང་ཚོར་བ་ཡིན་པས་བསམ་གཏན་དང་པོའི་ཁྱད་པར་ཅན་ཡན་
ཆད་ཀྱི་དགེ་བའི་ལས་ཀྱི་རྣམ་སྨིན་དུ་གྱུར་པའི་ཚོར་བ་ཡིན་ན་སེམས་ཚོར་ཡིན་པས་ཁྱབ་
སྟེ། དེ་ཡན་ཆད་ན་ལུས་ཚོར་མེད་པའི་ཕྱིར་ཏེ། ལུས་ཚོར་ཡིན་ན་རྟོག་པ་མིན་པས་ཁྱབ་
པའི་ཕྱིར། རྟོག་བཅས་དགེ་བའི་ལས་ཀྱི་རྣམ་སྨིན་དུ་འགྱུར་བའི་ལུས་ཚོར་དང་སེམས་
ཚོར་གཉིས་ཀ་ཡོད། མི་དགེ་བའི་ལས་ཀྱི་རྣམ་སྨིན་དུ་གྱུར་པའི་ཚོར་བ་ཡིན་ན་ལུས་ཚོར་
ཡིན་པས་ཁྱབ་ཏེ། སེམས་ཚོར་སྡུག་བསྔལ་དང་ཡིད་མི་བདེ་དོན་ཅིག །ཡིད་མི་བདེ་ཡིན་
ན་རྣམ་སྨིན་མིན་པས་ཁྱབ་པའི་ཕྱིར། དེ་སྐད་དུའང༌། རྣམ་པར་རྟོག་པ་མེད་པ་ཡི། དགེ་
བའི་ལས་ཀྱི་རྣམ་སྨིན་ནི། སེམས་ཀྱི་ཚོར་བ་ཁོ་ནར་འདོད། མི་དགེ་བ་ནི་ལུས་ཀྱི་ཡིན།
ཞེས་གསུངས། ཞར་བྱུང༌། གཡེངས་པ་སྟེ་སྨྱོ་བའི་སེམས་ལ་ཡིད་སེམས་ཀྱིས་ཁྱབ་ཅིང་།
དེའི་རྒྱུ་བཞག་ཏུ་ཡོད་དེ། སྔོན་གཞན་སྨྱོར་བཅུག་པའི་ལས་ཀྱི་རྣམ་སྨིན་ལས་སྐྱེས་པ་།
འཇིགས་སྐྲག་མི་མ་ཡིན་གྱིས་གནོད་པ་བྱས་པ་འབྱུང་བ་ཆ་མ་སྙོམས་པ། །མྱ་ངན་མི་ཟད་
པས་གཟིར་བ་སོགས་ལ་བརྟེན་ནས་འབྱུང་སྟེ། གཡེངས་པའི་སེམས་ནི་ཡིད་སེམས་ལ།
དེ་ནི་ལས་ཀྱི་རྣམ་སྨིན་སྐྱེས། སྐྲག་གནོད་མ་མཉམ་མྱ་ངན་གྱིས་ཞེས་གསུངས། མྱ་ངན་
གྱིས་སྨྱོ་བ་ནི། སྔོན་བྲམ་ཟེ་མ་ཞིག་ལ་བུ་བདུན་ཡོད་པ་དྲུག་ཤི་ཏེ། མྱ་ངན་གྱིས་སྨྱོ་བར་
གྱུར་ནས་གཅེར་བུ་ཁོ་ནས་མི་ཐི་ལའི་ཨ་སྨྲའི་ཚལ་ན་བཅོམ་ལྡན་འདས་བཞུགས་པའི་དྲུང་
དུ་ཕྱིན་པ་དང་། །དེའི་མཐུས་དྲན་པ་རྙེད་ནས་ངོ་ཚར་བར་གྱུར་པ་ལ། །སྟོན་པའི་བཀས་
ཀུན་དགའ་བོས་གོས་བྱིན་ཏེ། སྟོན་པས་ཆོས་བསྟན་པས་དེས་རྒྱུན་ཞུགས་ཀྱི་འབྲས་བུ་
ཐོབ་ནས། སླར་རང་གི་ཁྱིམ་དུ་ཕྱིན་པ་ན་བུ་བདུན་པ་ཤི་ཡང་མྱ་ངན་མི་བྱེད་དོ། །དེ་ལ་
~353~

མཛོད་ཉི་མའི་དཀྱིལ་འཁོར།
བྲམ་ཟེ་ན་རེ། སྔོན་གདུང་བ་ལྟར་བྱེད་ལ །ད་ནི་མི་བྱེད་པའི་འདི་དང་སྦྱར་ན་བུ་དེ་དག་
ཁྱོད་རང་གིས་ཟོས་སོ་ཞེས་སྨྲས་པས། བྲམ་ཟེ་མོས་ཕྱིར་སྨྲས་པ། བྲམ་ཟེ་ངས་ནི་ཡུན་
རིང་ནས། བུ་དང་ཚ་བོ་སྟོང་ཕྲག་དང༌། གཉེན་ཡང་བརྒྱ་ཕྲག་དག་ཟོས་ཏེ། ཁྱོད་ཀྱི་ཀྱང་ནི་
དེ་དང་འདྲ། སྐྱེ་བ་དེ་དང་དེ་དག་ཏུ། བུ་དང་ཚ་བོ་སྟོང་ཕྲག་དག ། གཅིག་ལ་ཅིག་ནི་ཟ་
རྣམས་ཀྱི། ཚད་ནི་ཡོད་པ་མ་ཡིན་ནོ། །འཇིག་རྟེན་ན་ནི་སྐྱེ་བ་དང་། འཆི་ལས་ངེས་འབྱུང་
ཤེས་ནས་ནི། སུ་ཞིག་མྱ་ངན་ཡོངས་གདུངས་པའམ། སྨྲེ་སྔགས་འདོན་པར་བྱེད་པར་
འགྱུར། བདག་གི་སངས་རྒྱས་བསྟེན་བྱས་ཏེ། སྐྱེ་བ་དང་ནི་འཆི་བ་ལས། ངེས་པར་འབྱུང་
བ་ཤེས་པས་ན། མྱ་ངན་མི་བྱེད་གདུངས་མི་བྱེད། ཞེས་གསུངས་པ་ལྟ་བུའོ། །འོ་ན་སྔོན་
གཞན་སྦྱོར་བཅུག་པའི་རྣམ་སྨིན་ལས་སྐྱེས་པའི་སེམས་ཚོར་ཡོད་པར་ཐལ། །དེ་འདྲའི་
ཡིད་སེམས་ཡོད་པའི་ཕྱིར། རྟགས་ཁས། འདོད་ན། མི་དགེ་བ་ནི་ལུས་ཀྱི་ཡིན་ཞེས་པའི་
སྟེང་དུ་འཁོར་གསུམ་མོ། །ཞེ་ན་འགལ་བ་མེད་དེ་མི་དགེ་བའི་ལས་ཀྱི་རྣམ་སྨིན་ལས་སྐྱེས་
ཀྱང་། དེ་རྣམ་སྨིན་མིན་པའི་ཕྱིར་ཏེ། དེ་སྐད་དུའང༌། སློབ་དཔོན་གང་སྤེལ་གྱིས། འདིའི་
མཚམས་སྦྱར་དུ། གལ་ཏེ་ཡིད་མི་བདེ་རྣམ་སྨིན་མིན་ན། འོ་ན་སེམས་གཡེངས་པ་དེ་ཅི་
ཡིན་ཞེས་འདྲིའོ་ལན་ནི། དེ་ནི་བདག་པོའི་འབྲས་བུའི་སྒོ་ནས་གཡེངས་པ་ཡིན་གྱི། །རྣམ་
སྨིན་གྱི་འབྲས་བུའི་སྒོ་ནས་མིན་པ་དེས་ན་རྒྱུད་ནས་མངོན་པར་འགྲུབ་པའི་ཕྱིར་རྣམ་པར་
སྨིན་པ་མ་ཡིན་ཏེ། སྒྲ་བཞིན་ནོ། །ཞེས་གསུངས་པའི་ཕྱིར། །གཡེངས་སེམས་དེ་རྟེན་གྱི་
གང་ཟག་གང་ལ་ཡོད་ཅེ་ན། སྒྲ་མི་སྙན་མིན་འདོད་ལྡན་རྣམས། །ཞེས་གསུངས་སོ། །དོན་
ནི། སྒྲ་མི་སྙན་པ་མ་རྟོགས་པའི་འདོད་ཁམས་པ་རྣམས་ལ་ཡོད་དེ། འདོད་ལྷ་ལའང་ཡོད་ན།
གཞན་མི་དང་དུད་འགྲོ་སོགས་ལ་ལྟ་སྨོས་ཀྱང་ཅི་དགོས་པའི་ཕྱིར། དམྱལ་བ་པ་རྣམས་ི་
རྟག་ཏུ་སེམས་གཡེངས་པ་ཁོ་ན་ཡིན་ཏེ། སྡུག་བསྔལ་སྣ་ཚོགས་པའི་ཚོར་པ་མི་ཟད་པས་
གཟིར་བས་བདག་ཉིད་ཀྱང་མི་དྲན་ན་བྱ་བ་དང་བྱ་བ་མིན་པ་ལྟ་ཅི་སྨོས་པའི་
~354~

མཛོད་ཉི་མའི་དཀྱིལ་འཁོར།
ཕྱིར། །སངས་རྒྱས་མ་རྟོགས་པའི། འཕགས་པ་རྣམས་ལ་ལུས་ཀྱི་འབྱུང་བ་འཁྲུགས་པ་
ལས་སྐྱེས་པའི་གཡེངས་སེམས་ཡོད་ཀྱི། །རྣམ་སྨིན་ལས་སྐྱེས་པའི་གཡེངས་སེམས་མེད་
དེ། ངེས་པ་རྣམ་པར་སྨིན་ཟིན་མ་ངེས་པ་རྣམ་པ་སྨིན་པར་མི་འགྱུར་བའི་ཕྱིར་འཕགས་པ་
ལ་མི་མིན་གྱིས་བསྐྱེད་པའི་གཡེངས་སེམས་མེད་ཏེ། དེ་ལ་གནོད་འགྱུར་གྱི་ཀུན་སྤྱོད་མི་
མཛེས་པ་མེད་པའི་ཕྱིར། མྱ་ངན་གྱིས་སྐྱེས་པས་གཡེངས་སེམས་མེད་དེ། བདེན་པ་
མངོན་སུམ་དུ་མཐོང་བའི་ཕྱིར་རོ། །ལས་ལ་རྒྱུའི་སྒོ་ནས་དབྱེ་ན། གཡོ་ནི་གྱ་གྱུ་བ་ཡིན་
པས་གཡོན་པོ་ཡིན་ལ། དེས་ཀུན་ནས་སླངས་པའི་ལུས་ངག་ཡིད་ཀྱི་ཡོན་པོའི་ལས། ཞེ་
སྡང་ཉེས་པ་ཆེ་བས་སྐྱོན་ཡིན་ལ། དེས་ཀུན་ནས་སླངས་པའི་ལུས་ངག་ཡིད་ཀྱི་ལས་སྐྱོན་
གྱི་ལས། འདོད་ཆགས་ནི་ཚོན་གྱི་རྙིགས་མ་དང་འདྲ་བའི་འབྲལ་བར་དཀའ་བ་ཡིན་
ལ། །དེས་ཀུན་ནས་སླངས་པའི་ལུས་ངག་ཡིད་ཀྱི་སྙིགས་མའི་ལས་གསུམ་ཡོད་དེ། ཡོན་
སྐྱོན་རྙིགས་མར་གསུངས་པ་ནི། གཡོ་དང་ཞེ་སྡང་འདོད་ཆགས་སྐྱེས། ཞེས་གསུངས།
ས་ལ་རྒྱུ་འབྲས་གཉིས་ཀའི་སྒོ་ནས་དབྱེ་ན། དཀར་ལ་རྣམ་སྨིན་དཀར་བའི་ལས། གནག་
མི་ལ་རྣམ་སྨིན་གནག་པའི་ལས། དཀར་ནག་དུ་གྱུར་ལ་རྣམ་པར་སྨིན་པ་འདྲེས་མའི་ལས།
ནག་ཅིང་དཀར་ལ་རྣམ་པར་སྨིན་པར་མི་འགྱུར་ཞིང་། ལས་ཟད་པར་བྱེད་པའི་ལས་དང་
བཞི་ཡོད་ཏེ། དཀར་ནག་ལ་སོགས་བྱེ་བྲག་གིས། ལས་ནི་རྣམ་པ་བཞི་ཡིན་ནོ། །ཞེས་
གསུངས། མི་དགེ་བའི་ལས་ནི་གཉིས་པ་དེ་ཡིན་ཏེ། དེ་ངོ་བོ་ཉོན་མོངས་ཅན་ཡིན་པས་
གནག་རྣམ་སྨིན་ཡིད་མི་འོང་འབྱིན་པས་གནག་པ་ཡིན་པའི་ཕྱིར། །གཟུགས་ཁམས་ཀྱི་
སས་སྡུས་ཀྱི་དགེ་བ་ནི་དང་པོ་དེ་ཡིན་པའི་ཕྱིར། །རང་གི་ངོ་བོ་རྒྱུད་གཅིག་ལ་ཉོན་མོངས་
མ་འདྲེས་པར་གནས་པས་དཀར། རྣམ་སྨིན་ཡིད་འོང་འབྱིན་པས་དཀར་བ་ཡིན་པའི་
ཕྱིར། །གཟུགས་མེད་ཀྱི་དགེ་བ་ཡང་གཉིས་པ་དེར་སློབ་དཔོན་བཞེད་དེ། མདོ་ལས། ལས་
དཀར་ལ་རྣམ་པར་སྨིན་པ་དཀར་བ་ཡང་ཡོད་དེ། འདི་ལྟ་སྟེ། བསམ་གཏན་དང་པོ་དང་དེ་
~355~

མཛོད་ཉི་མའི་དཀྱིལ་འཁོར།
བཞིན་དུ་སྲིད་པའི་རྩེ་མོའི་བར་ཞེས་བཤད་དོ། །ཞེས་གསུངས། བྱེ་བྲག་སྨྲ་བ་ན་རེ།
གཟུགས་མེད་ཀྱི་དགེ་བ་དེ་ལྟ་བུ་མ་ཡིན་ཏེ། གཟུགས་མེད་ན་བར་སྲིད་མེད་པའི་
ཕྱིར། །ཁྱབ་སྟེ། བར་སྲིད་དང་སྐྱེ་སྲིད་ཀྱི་རྣམ་སྨིན་དང་སྒོ་གསུམ་ཅར་གྱི་ལས་ཀྱི་རྣམ་
སྨིན་མི་དགེ་བ་དང་རྒྱུད་གཅིག་ལ་མ་འདྲེས་པར་གནས་པའི་ལས་ལ་དེར་འཇོག་པའི་ཕྱིར།
ཞེས་ཟེར་འདོད་པར་གཏོགས་པའི་དགེ་བ་ནི་གསུམ་པ་དེ་ཡིན་ཏེ། རང་གི་ངོ་བོ་ཉོན་
མོངས་ཅན་མིན་པས་དཀར། རྒྱུ་གཅིག་ལ་མི་དགེ་བ་དང་འདྲེས་ཤིང་། འབྲས་བུ་སྡུག་
བསྔལ་ཡང་རྒྱུད་གཅིག་ལ་གཅིག་ཆར་གནས་པའི་ཕྱིར། །ཟག་མེད་ཀྱི་ལས་ནི་བཞི་པ་དེ་
ཡིན། དེ་སྐད་དུ་མི་དགེ་གཟུགས་དང་འདོད་ཏོགས་པའི། །དགེ་བ་ཉིད་ནི་རིམ་བཞིན་དུ།
གནག་དང་དཀར་དང་གཉིས་ཀའི་ལས། དེ་ཟད་བྱེད་པ་ཟག་མེད་ཡིན། ཞེས་སོགས་
གསུངས་པའི་ཕྱིར། ཁོ་ན་རེ། མི་དགེ་བའི་ལས་ཡང་གསུམ་པ་དེར་ཐལ། །རྒྱུད་གཅིག་ལ་
དགེ་བ་དང་འདྲེས་པར་གནས་པའི་ཕྱིར། ཞེ་ན་མ་ཁྱབ་ཏེ། འགའ་ཞིག་འདྲེས་ཀྱང་ངེས་
པར་འདྲེ་བ་མ་ཡིན་པའི་ཕྱིར་ཏེ། ལོག་ལྟས་དགེ་རྩ་བཅད་པའི་ཚེ་དགེ་བ་དང་འདྲེས་པ་
མེད་པའི་ཕྱིར། སྔོམ་གསུམ་རབ་དབྱེ་ལས། གཞན་ཡང་ལས་ལ་རྣམ་བཞི་གསུངས། ལས་
དཀར་རྣམ་སྨིན་དཀར་བ་དང་། ལས་གནག་རྣམ་སྨིན་གནག་པ་དང་། ལས་དཀའ་རྣམ་སྨིན་
གནག་པ་དང་།ལས་ནག་རྣམ་སྨིན་དཀར་བའོ། །བསམ་པ་དག་པའི་སྦྱིན་པ་སོགས། །
གཉིས་ཀ་དཀར་བས་མཁས་པས་བྱ། །བཟའ་བའི་དོན་དུ་གསོད་པ་སོགས། །གཉིས་ཀ་
གནག་པས་མཁས་པས་སྤངས། །མང་པོ་སྐྱབས་ཕྱིར་གསོད་པ་སོགས། །ལས་ནག་རྣམ་
སྨིན་དཀར་ན་བྱ། གསོད་ཕྱིར་སྦྱིན་པ་གཏོང་བ་སོགས། ལས་དཀར་རྣམ་སྨིན་གནག་པ་
སྤངས༌། །ཞེས་གསུངས་པ་ནི། མངོན་པ་ཀུན་བཏུས་ལས། གནག་ལ་རྣམ་པར་སྨིན་པ་
གནག་པའི་ལས་གང་ཞེ་ན། གང་མི་དགེ་བའོ། །དཀར་ལ་རྣམ་པར་སྨིན་པར་དཀར་བའི་
ལས་གང་ཞེ་ན། ཁམས་གསུམ་པའི་དགེ་བའོ། །དཀར་གནག་དུ་གྱུར་ལ་རྣམ་པར་སྨིན་པ་
~356~

མཛོད་ཉི་མའི་དཀྱིལ་འཁོར།
དཀར་གནག་དུ་གྱུར་པ་གང་ཞེ་ན། གང་འདོད་པ་དང་རབ་ཏུ་ལྡན་པའི་འདྲེས་མ་སྟེ། བསམ་
པ་གནག་ལ་སྦྱོར་བ་དཀར་བ་འམ་སྦྱོར་བ་གནག་ལ་བསམ་པ་དཀར་བའོ། །མི་གནག་ཅིང་
དཀར་ལ་རྣམ་པར་སྨིན་པར་མི་འགྱུར་ཞིང་ལས་ཟད་པར་བྱེད་པའི་ལས་གང་ཞེ་ན། སྦྱོར་
བ་དང་བར་ཆད་མེད་པའི་ལམ་རྣམས་ལ་ཟག་པ་མེད་པའི་ལས་སོ། །ཞེས་གསུངས་པ་དང་
དོན་གཅིག་ཅིང༌། །དོན་ནི་མཁས་པས་སྤང་བླངས་བྱ་བའི་ལས་བཞི་ཏེ། བསམ་པ་རྣམ་
པར་དག་པས་སྦྱོར་བ་སྦྱིན་པ་གཏོང་བ་སོགས་ལས་དང་རྣམ་སྨིན་གཉིས་ཀ་དཀར་བས་
མཁས་པས་བླང་བྱ། །བསམ་པ་རང་གཞན་གྱི་ཟ་བའི་དོན་དུ་སྦྱོར་བ་སེམས་ཅན་གསོད་
པ་སོགས་ལས་དང་རྣམ་སྨིན་གཉིས་ཀ་གནག་པས་མཁས་པས་སྤང་བྱ། བསམ་པ་
སེམས་ཅན་མང་པོ་སྐྱབས་པའི་ཕྱིར་དུ་སྦྱོར་བ་གཅིག་གསོད་པ་དཔེར་ན་དེ་དཔོན་སྙིང་རྗེ་
ཆེན་པོས་ཚོང་དཔོན་གཡོ་ཅན་མི་ནག་པོ་ཞེས་པ་བསད་པའི་ལས་ལྟ་བུ་ནི་ལས་གནག་
ཀྱང་རྣམ་སྨིན་དཀར་བས་ན་མཁས་པས་བླང་བྱ། པསམ་པ་སེམས་ཅན་ཆེན་པོ་བསོད་
པའི་ཕྱིར་དུ་སྦྱོར་བ་སེམས་ཅན་དེ་ལ་སྦྱིན་པ་གཏོང་བ་སོགས་ནི་ལས་དཀར་ཡང་རྣམ་
སྨིན་གནག་པས་མཁས་པས་སྤངས་པར་བྱའོ། །ཞེས་པའི་དོན་ཡིན་ནོ། །དེས་ན་སློབ་
དཔོན་གང་སྤེལ་གྱིས། དཀར་བ་ནི་རྣམ་པ་གཉིས་ཏེ། རང་བཞིན་གྱིས་དཀར་བ་དང་། རྣམ་
པར་སྨིན་པ་དཀར་བའོ། །དེ་ལ་འདོད་གཟུགས་སུ་གཏོགས་པའི་དགེ་བ་ནི། གཉིས་ཀ་
ཡིན་པ་ཟག་པ་མེད་པ་ནི་དང་པོ་ཡིན་ནོ། །ཞེས་དང་། འདུལ་བ་དང་མདོ་སྡེ་ལས་དགེ་སློང་
དག་ལས་གཅིག་ཏུ་དཀར་བ་རྣམས་ཀྱི་རྣམ་པར་སྨིན་པ་ཡང་གཅིག་ཏུ་དཀར་བའོ། །དེ་
ལ་འདོད་གཟུགས་སུ་གཏོགས་པའི་དགེ་བ་ནི། གཉིས་ཀ་ཡིན་ལ་ཟག་པ་མེད་པ་ནི་དང་པོ་
ཡིན་ནོ། །ཞེས་དང༌། འདུལ་བ་དང་མདོ་སྡེ་ལས་དགེ་སློང་དག་ལས་གཅིག་ཏུ་དཀར་བ་
རྣམས་ཀྱི་རྣམ་པར་སྨིན་པ་ཡང་གཅིག་ཏུ་དཀར་བ་ཡིན་ལ། གཅིག་ཏུ་གནག་པ་རྣམས་ཀྱི་
རྣམ་པར་སྨིན་པ་ཡང་གཅིག་ཏུ་གནག་པ་ཡང་ཡིན། འདྲེས་མ་རྣམས་ཀྱི་རྣམ་པར་སྨིན་པ་
~357~

མཛོད་ཉི་མའི་དཀྱིལ་འཁོར།
ཡང་འདྲེས་པ་ཡིན་པས་དེ་ལྟ་བས་ན། གཅིག་ཏུ་གནག་པ་རྣམས་དང་འདྲེས་མ་རྣམས་
སྤངས་ཏེ། གཅིག་ཏུ་དཀར་བ་རྣམས་ལ་བརྩོན་པར་བྱའོ། །ཞེས་གསུངས་པའི་ཕྱིར། ལུང་
བར་མའི་སྟོང་པ་ཉིད་ཆེན་པོའི་མདོ་ལས་ཀྱང་། ཀུན་དགའ་བོ་ཆོས་འདི་དག་ནི་གཅིག་ཏུ་
དཀར་ཞིང་། དགེ་བ་ཁ་ན་མ་ཐོ་བ་མེད་པ། ཞེས་དང་། བསྟན་བཅོས་རབ་ཏུ་བྱེད་པ་ལས་
ཀྱང་ཆོས་དཀར་པོ་གང་ཞེ་ན། དགེ་བ་དང་མ་སྒྲིབ་ལུང་མ་བསྟན་ནོ། །ཞེས་གསུངས་པ་ན།
ཟག་མེད་ཀྱི་ལས་རྣམས་མི་དཀར་ཅིང་མི་ནག་ལ་ལས་ཟད་པར་བྱེད་པའི་ལས་ཡིན་ཅེས་
འདོད་པ་མི་འཐད་དོ། ། འདྲེས་མའི་དོན་ཡང་རང་ལུགས་ནི། རྣམ་བཤད་རིགས་པ་ལས།
ནག་པ་ནི་སེམས་ཅན་དམྱལ་བར་རྣམ་པར་སྨིན་པ་བྱེད་པ་ཡིན་ནོ། །འདྲེས་མ་ནི་དེ་ལས་
གཞན་པའི་ཁམས་སུ་རྣམ་པར་སྨིན་པ་བྱེད་པ་ཡིན་ནོ། །དཀར་པོ་ནི་གཟུགས་གཟུགས་
མེད་པར་རྣམ་པར་སྨིན་པར་བྱེད་པ་ཡིན་ནོ། །ཞེས་གསུངས་པ་ལྟར། རྒྱུད་གཅིག་ལ་མི་
དགེ་བ་དང་སྡུག་བསྔལ་ཅིག་ཆར་འདྲེས་པའི་ལས་ལ་འདྲེས་པར་འཇོག་པ་དང་བསམ་
སྦྱོར་དཀར་ནག་འདྲེས་མའི་ལས་ལ་འདྲེས་མར་འཇོག་པ་སོགས་མཐའ་ཆོད་པར་དཀའ་
བར་སྣང་བས། མཁས་པས་དཔྱད་པར་བྱའོ།
༈ །གཉིས་པ་ལས་ལ་རྟེན་གྱི་སྒོ་ནས་དབྱེ་ན། ཉོན་མོངས་སྤངས་པས་ན་ཐུབ་པ་སྟེ།
མི་སློབ་པའི་ལུས་ངག་ཡིད་ཀྱི་ལས་གསུམ། གཙང་བྱེད་དེ། ལུས་ངག་ཡིད་ཀྱི་ལེགས་
སྤྱད་ཀྱི་ལས་གསུམ། ཉེས་སྤྱད་ཏེ་མི་དགེ་བའི་ལས་བཅུ། ལེགས་སྤྱད་ཏེ་དགེ་བའི་ལས་
བཅུ་སོགས་ཡོད་ཏེ། མི་སློབ་ལུས་ངག་ལཕ་ཡིད་ཉིད། ། ཐུབ་པའི་གསུམ་སྟེ་གོ་རིམ་
བཞིན། །ལེགས་སྤྱད་གསུམ་པོ་ཐམས་ཅད་ནི། །གཙང་བྱེད་རྣམ་པ་གསུམ་ཡིན་ནོ། །ཞེས་
དང་། དེ་ལས་ཆེ་ལོང་བསྡུས་ནས་ནི། །དགེ་དང་མི་དགེ་ཅི་རིགས་པར། །ལས་ཀྱི་ལམ་ནི་
བཅུར་གསུངས་སོ། །ཞེས་སོགས་གསུངས་སོ། ། གསུམ་པ་ལས་ལ་འབྲས་བུའི་སྒོ་ནས་
དབྱེ་ན། ཟག་བཅས་ལམ་གྱི་འབྲས་བུ་ལྔ། །ཟག་མེད་སྤང་ལམ་གྱི་རྣམ་སྨིན་འབྲས་བུ་མ་
~358~

མཛོད་ཉི་མའི་དཀྱིལ་འཁོར།
གཏོགས་འབྲས་བུ་བཞི་ཡོད་དེ། དྲི་བཅས་སྤོང་བའི་ལམ་དག་གི །ལས་ནི་ལྔའི་འབྲས་བུ་
བཅས། །དྲི་མེད་གཞི་ཡིས་ཟག་བཅས་གཞན། །ཞེས་གསུངས་སོ།
༈ །བཞི་པ་ངོ་བོའི་སྒོ་ནས་དབྱེ་བ་ལ། རང་བཞིན་གྱི་ཁ་ན་མ་ཐོ་བ་ཉོན་མོངས་ཅན་
གྱིས་སྐྱེད་པའི་ལས་ལྟ་བུ་རིགས་པ་མིན་པས་བསྐྱེད་པའི་ལས། དགེ་བའི་ལས་ལྟ་བུ་
རིགས་པའི་སྐྱེད་པའི་ལས། རིག་མི་རིག་གཉིས་ཀ་མ་ཡིན་པས་བསྐྱེད་པའི་ལམ་གསུམ་
ཡོད་དེ། རིགས་མིན་བསྐྱེད་པ་ཉོན་མོངས་ཅན། ཞེས་གསུངས། ཡང་འཕེན་བྱེད་ཀྱི་ལས་
རྫོགས་བྱེད་ཀྱི་ལས་གཉིས་ཡོད་དེ། །སྡོམ་གསུམ་རབ་དབྱེ་ལས། གཞན་ཡང་ལས་ལ་
རྣམ་གཉིས་གསུངས། འཕེན་བྱེད་ལས་དང་རྫོགས་བྱེད་ལས། ཞེས་གསུངས་པའི་
ཕྱིར། །འཕེན་རྫོགས་ཀྱི་ཚུལ་ལ། བྱེ་བྲག་སྨྲ་བ་ན་རེ། འཕེན་བྱེད་ཀྱི་ལས་གཅིག་གིས་རྣམ་
སྨིན་གྱི་སྐྱེ་བ་གཅིག་ཁོ་ན་འཕེན་ལ། འཕེན་བྱེད་ཀྱི་ལས་དུ་མས་རྣམ་སྨིན་གྱི་སྐྱེ་བ་གཅིག་
འཕེན་པའང་མེད། རྫོགས་བྱེད་ལ་མཐའ་གཅིག་་དུ་མ་ངེས་ཞེས་ཟེར་ཏེ། གཅིག་གི་སྐྱེ་བ་
གཅིག་འཕེན་ཏོ། །ཡོངས་རྫོགས་བྱེད་པ་དུ་མ་ཡིན། ཞེས་གསུངས། འོ་ན་རྒྱལ་པོ་དང་
ཡང་དག་པ་ལྡན་པའི་མདོ་ལས། སྟོན་པ་ཝ་ར་ཎ་སི་ན་བཞུགས་པ་ན། ཚེ་དང་ལྡན་པ་མ་
འགགས་པས་དགེ་སློང་རྣམས་ལ་སྨྲས་པ། དགེ་སློང་དག་སྔོན་བདག་ཝ་ར་ཎ་སི་འདི་ཉིད་
དུ་སྐྱེས་བུ་དབུལ་པོ་རྩ་ཐུ་བ་ཞིག་ཏུ་གྱུར་པ་ན། ཐོ་རངས་ཁ་ཟས་བཤམས་ཏེ། མ་ཟོས་པ་
ཟོར་བ་ཐོགས་ཏེ་རྩ་ཐུར་ཕྱིན་པས་རྩྭ་ཁུར་ཐོགས་ཏེ་འཁོར་བ་ན། རང་སངས་རྒྱས་སྤྱི་
གཙུག་མེ་ཏོག་ཏུ་ཀ་ལྟ་བུ། བསོད་སྙོམས་མ་རྙེད་པ་ཞིག་བདག་གི་ཕྱི་བཞིན་འོང་ཏེ་སྤྲོ་དྲུང་
ན་འདུག་པ་ན། ནང་དུ་བོས་ཏེ་གདན་ལ་བཞུགས་སུ་གསོལ་ནས། རང་ཉིད་ཟ་བར་འདོད་
པའི་ཁ་ཟས་སྡར་བཤམས་པ་དེ་ཕུལ་ནས། མཛེས་པ་ལ་ཟེར་རང་སངས་རྒྱས་ན་རེ།
ཕྱེད་ཁོ་བོ་ལ་བྱིན། ཕྱེད་རང་ཉིད་ཟོ་ཟེར་བ་ལ། བདག་ཞིང་པ་ཡིན་པས་ཁ་ཟས་གཞན་ཡང་
ཡོད་ཅིང་དུས་མིན་དུ་ཟ་ལ། བཙུན་པ་ནི་དུས་མ་ཡིན་པར་མི་གསོལ་པས་ཐམས་ཅད་ཞེས་
~359~

མཛོད་ཉི་མའི་དཀྱིལ་འཁོར།
སུ་གསོལ་ཞེས་སྨྲས་ཏེ་ཕུལ་བས། དེ་བཞེས་ནས་ནམ་མཁའ་ལ་གཤེགས་སོ། །ཚེ་དང་
ལྡན་པ་དག་བདག་གིས་བསོད་ནམས་གཅིག་པོ་དེའི་རྣམ་པར་སྨིན་པས་ལན་བདུན་གྱི་བར་
དུ་སུམ་ཅུ་རྩ་གསུམ་གྱི་ལྷ་བཟང་པོའི་རིགས་སུ་སྐྱེས་ཤིང་ལན་བདུན་གྱི་བར་དུ་འཁོར་
ལོར་བསྒྱུར་བའི་རྒྱལ་པོར་གྱུར་ཏོ། ། བདག་ནི་བསོད་ནམས་གཅིག་པོ་དེའི་རྣམ་པར་སྨིན་
པས་ད་ལྟར་ཡང་ཤཱཀྱའི་རིགས་ཕྱུག་པོར་སྐྱེས་ཏེ། ལོངས་སྤྱོད་འཚོ་བའི་གཡོ་བྱད་ཚེགས་
ཆུང་ངུས་རྙེད་པར་གྱུར་ཏོ། ། ཞེས་གསུངས་པ་དང་འགལ་ལོ། །ཞེ་ན་མི་འགལ་ཏེ། བསོད་
ནམས་དེས་བདེ་འགྲོའི་འབྱོར་བ་རྙེད་ནས་སྐྱེ་བ་དྲན་ནས། ཡང་བསོད་ནམས་བྱས་པས་དེ་
དག་ཏུ་སྐྱེས་པ་ལ་བསོད་ནམས་གཅིག་ཐོ་དེས། སྐྱེས་ཞེས་བཤད་པ་ཡིན་ཏེ། གཅིག་པོ་
དེ་ལ་བརྟེན་ནས་ཞེས་བྱ་བའི་དོན་ཡིན་པའི་ཕྱིར། དཔེར་ན་དོང་བརྩེ་གཅིག་ལན་དུ་མར་
སྒྱུར་བས་ཕྱུག་པོ་གྱུར་པ་ལ་བདག་ནི་དོང་བརྩེ་གཅིག་གིས་ཕྱུག་པོ་གྱུར་ཏོ། །ཞེས་བརྗོད་
པ་བཞིན་ནོ། །རྫོགས་བྱེད་དེ་ལ་མཐའ་གཅིག་དུ་མ་ངེས་ཏེ། དཔེར་ན་རི་མོ་མཁན་མཁས་
པ་གཅིག་གིས་གསོལ་བ་གཅིག་པུས་སྐྱ་རིས་བཏབ་ནས། གཞན་དུ་མས་མཚོན་རྩི་སྣ་
ཚོགས་པས་རྫོགས་པར་འབྲི་དེ་བཞིན་དུ་མིར་མཚུངས་ཀྱང་ཁ་ཅིག་ནི་མཐོ་རིས་ཀྱི་ཡོན་
ཏན་བདུན་གྱིས་འབྱོར། ཁ་ཅིག་རྫོགས་བྱེད་མི་དགེ་བས་རྫོགས་པས་གཟུགས་ངན་པ་ཚེ་
ཐུང་བ་སོགས་ཡིན་པའི་ཕྱིར་རོ། །ཞེས་ཟེར་རོ། །རང་ལུགས་ནི་འཕེན་རྫོགས་ལ་མུ་བཞི་
ཡོད་ཏེ། སྡོམ་གསུམ་རབ་དབྱེ་ལས། དེ་དག་དབྱེ་བ་མུ་བཞི་ཡོད། འཕེན་བྱེད་དགེ་བ།་
འཕངས་པ་ལས། རྫོགས་བྱེད་ཀྱང་ནི་དགེ་བ་དང༌། འཕེན་བྱེད་སྡིག་པས་འཕངས་པ་ལ།
རྫོགས་བྱེད་ཀྱང་ནི་སྡིག་པ་དང་། འཕེན་བྱེད་དགེ་ལ་རྫོགས་བྱེད་སྡིག །འཕེན་བྱེད་སྡིག་
ལ་རྫོགས་བྱེད་དགེ །ཞེས་གསུངས་པ་ལྟར་གོ་སླའོ། །ལྔ་པ་ལས་ལ་བྱེད་ལས་ཀྱི་སྒོ་ནས་
དབྱེ་ན། སྒྲིབ་པ་གསུམ། བསོད་ནམས་བྱ་བའི་གཞི་གསུམ། ཆ་ཐུན་གསུམ་ལ་སོགས་པ་
ཡོད་དེ། མཚམས་མེད་པའི་ལས་རྣམས་དང་། ཞེས་སོགས་ཀྱི་འཆད་པར་བྱེད་པའི་ཕྱིར་
༧360~

མཛོད་ཉི་མའི་དཀྱིལ་འཁོར།
རོ། ༈ །བཞི་པ་ཁྱད་པར་གྱི་ཆོས་བཤད་པ་ལ། ལས་ངེས་པའི་ཚུལ། ལས་འཕེལ་ཆེ་བ།
ལས་མ་བྱས་པ་དང་མི་འཕྲད་པ། ལས་བྱས་པ་ཆུད་མི་ཟ་བ། ལས་ཀྱིས་རྣམ་སྨིན་གྱི་
འབྲས་བུ་དུ་འབྱིན་པབཤད་པ་དང་ལྔ། དང་པོ་ནི། སོ་སོ་སྐྱེ་བོ་དང་འཕགས་པ་གང་ཡིན་
ཀྱང་ཚོར་བ་སིམ་པའི་རྣམ་པར་ཅན་གྱི་བདེ་བ། ཐ་ན་སེམས་ཅན་དམྱལ་བར་སྐྱེས་པ་ན་
རླུང་སིལ་བ་ལངས་པ་ལ་བརྟེན་ནས་སྐྱེས་པ་ཡན་ཆད་ཐམས་ཅད་ནི། སྔོན་དགེ་བའི་
བསགས་པ་ལས་བྱུང་གི །མི་དགེ་བའི་ལས་ལས་བདེ་བ་འབྱུང་བ་ནི་གནས་མེད་ལ། ཚོར་
བ་གདུང་པའི་རྣམ་བ་ཅན་གྱི་སྡུག་བསྔལ་ཟ་ན་དགྲ་བཅོམ་པའི་རྒྱུད་ལ་སྐྱེས་པ་མན་ཆད་
ཐམས་ཅད། སྔོན་མི་དགེ་བ་བསགས་པ་ལས་བྱུང་གི་། དགེ་བའི་ལས་ལས་སྡུག་བསྔལ་
འབྱུང་བ་ནི་གནས་མེད་དེ། རིན་ཆེན་འཕྲེང་བ་ལས། མི་དགེ་བ་ལས་སྡུག་བསྔལ་ཀུན། དེ་
བཞིན་ངན་འགྲོ་ཐམས་ཅད་དོ། །དགེ་ལས་བདེ་འགྲོ་ཐམས་ཅད་དང༌། སྐྱེ་བ་ཀུན་ཏུ་བདེ་བ་
དག ཅེས་སོ། །གཉིས་པ་ནི། ལས་དགེ་བ་ཆུང་ངུ་ལས་ཀྱང་། ཁོང་ཁྲོ་ལྟ་བུས་མ་བཅོམ་ན།
འབྲས་བུ་བདེ་བ་ཤིན་ཏུ་ཆེ་བ་འབྱུང་ལ། །ལས་མི་དགེ་བ་ཆུང་ངུ་ལ་ཡང་། །གཉིས་པོས་མ་
བཅོམ་ན། འབྲས་བུ་སྡུག་བསྔལ་ཤིན་ཏུ་ཆེན་པོ་འབྱུང་བས། ནང་གི་རྒྱུ་འབྲས་ཀྱི་འཕེལ་
ཕྱི་རོལ་གྱི་རྒྱུ་འབྲས་ལ་མེད་དོ། །དེ་སྐད་དུའང་ཚོམས་ལས། སྡིག་པ་ཆུང་ངུ་བྱས་པས་
ཀྱང་། འཇིག་རྟེན་ཕ་རོལ་འཇིགས་ཆེན་དང་། ཕུང་དཀྲོལ་ཆེན་པོ་བྱེད་འགྱུར་ཏེ། ཁོང་པར་
སོང་བའི་དུག་བཞིན་ནོ། །བསོད་ནམས་ཆུང་ངུ་བྱས་པས་ཀྱང་། འཇིག་རྟེན་ཕ་རོལ་བདེ་
ཆེན་འདྲེན། དོན་ཆེན་དག་ཀྱང་བྱེད་གྱུ་ར་ཏེ། འབྲུ་རྣམས་ཕུན་ཚོགས་སྨིན་པར་བཞིན།
ཞེས་གསུངས་སོ།།གསུམ་པ་ནི། སྟོན་པས་ཚོགས་གྲངམ་མེད་པ་བསགས་པའི་འབྲས་བུ་
ལ་སྤྱོད་པ་རྣམས་ཀྱིས་ཀྱང་དེའི་རྒྱུ་ཐམས་ཅད་བསགས་མི་དགོས་ཀྱང་། ཆ་གཅིག་
བསགས་དགོས་ཏེ། བདེ་སྡུག་མྱོང་བའི་རྒྱུར་གྱུར་པའི་ལས་མ་བསགས་ན། ལས་དེའི་
འབྲས་བུ་བདེ་སྡུག་གཏན་ནས་མི་མྱོང་པའི་ཕྱིར། བཞི་པ་ནི། ལས་དགེ་མི་དགེ་བྱས་པ་
~361~

མཛོད་ཉི་མའི་དཀྱིལ་འཁོར།
རྣམས་ཀྱིས་ཡིད་དུ་འོང་མི་འོང་གི་རྣམ་སྨིན་འབྱིན་པར་གདོན་མི་ཟ་ཏེ། ཁྱད་པར་འཕགས་
བསྟོད་ལས། བྲམ་ཟེ་རྣམས་ནི་དགེ་སྡིག་དག །བྱིན་པ་ལེན་ཞིང་འཕོ་བར་སྨྲ། ཁྱོད་ཀྱིས་
བྱས་ཆུད་མི་ཟ་དང་། མ་བྱས་པ་དང་ཕྲད་མེད་གསུངས། །ཞེས་དང་། ཏིང་ངེ་འཛིན་རྒྱལ་པོ་
ལས་ཀྱང་། དེ་ཡང་བྱས་ནས་རེག་པར་མི་འགྱུར་མིན། གཞན་གྱིས་བྱས་པ་ཚོར་བར་
འགྱུར་བའང་མེད། །ཞེས་དང་ལུང་ལས་ཀྱང་། ལས་རྣམས་བསྐལ་པ་བརྒྱར་ཡང་ནི། ཆུད་
མི་ཟ་དང་ཚོགས་དང་དུས། རྙེད་ན་ལུས་ཅན་རྣམས་ལ་ནི། འབྲས་བུ་དག་ཏུ་འགྱུར་བ་ཉིད།
ཞེས་དང་། ཡང་ཏིང་ངེ་འཛིན་རྒྱལ་པོས། སྒྱུ་མ་ཆུ་པུར་མིག་ཆུ་གློག་འདྲ་ཞིང་། ཆོས་
རྣམས་ཐམས་ཅད་ཆུའི་ཟླ་བ་བཞིན། ཤི་ནས་འཇིག་རྟེན་ཕ་རོལ་འགྲོ་བ་ཡིས། སེམས་ཅན་
ཤེད་ལས་སྐྱེས་པ་མི་དམིགས་ཀྱང་། ལས་རྣམས་བྱས་པ་མེད་པར་མི་འགྱུར་ཏེ། དཀར་
ནག་ཇི་བཞིན་འབྲས་བུ་སྨིན་པར་བྱེད། རིགས་པའི་ཚུལ་གྱིས་སྒོ་འདི་བཟང་པོ་སྟེ། ཕྲ་ཞིང་
མཐོང་དཀའ་རྒྱལ་བའི་སྤྱོད་ཡུལ་ཡིན། ཞེས་གསུངས་སོ། །དེས་ན་ལས་གཉིས་རྒྱུ་དང་
འབྲས་བུར་བཅས་པ་ལ་ངེས་པ་བསྐྱེད་ཅིང་། །ཉིན་མཚན་ཀུན་ཏུ་སྒོ་གསུམ་རྟོག་པ་གཅིག་
གིས་ངན་འགྲོ་གཅོད་ཀྱིས། ཐོག་མར་རྒྱུ་འབྲས་ཀྱི་རྣམ་དབྱེ་ལ་མི་མཁས་ཤིང་། ཅུང་ཟད་
ཤེས་ཀྱང་སྒོ་གསུམ་བག་ཡངས་སུ་འཇུག་པ་ནི། ངན་འགྲོ་མི་བཟད་པའི་སྒོ་འབྱེད་ཆེན་
པོར་གསུངས་སོ། །ལྔ་པ་ནི། དགེ་མི་དགེའི་ལས་ཐམས་ཅད་ཀྱི་འབྲས་བུ་གསུམ་གསུམ་
འབྱིན་ཏེ། ཐམས་ཅད་བདག་པོ་སྒྱུ་མཐུན་དང་། རྣམ་སྨིན་འབྲས་བུ་འབྱིན་པར་འདོད།
ཞེས་གསུངས་པའི་ཕྱིར། དེ་ཡང་མི་དགེ་བ་བཅུ་ཆེར་སྤྲད་པས། རྣམ་སྨིན་ལ་དམྱལ་བ་
དང་། འབྲིང་དུ་སྤྱད་པས་དུད་འགྲོ་དང་། ཆུང་ངུར་སྤྱད་པས་ཡི་དྭགས་སུ་སྐྱེ། རྒྱུ་མཐུན་
གྱི་འབྲས་བུ་སྲོག་བཅད་པས་ཚེ་ཐུང་། མ་བྱིན་པར་བླངས་པས་ལོངས་སྤྱོད་ཆུང་། མི་
ཚངས་པར་སྤྱད་པས་ཆུང་མ་དགྲ་ཟླ་དང་བཅས་ཚིག་རྩུབ་ཀྱིས་བསྐུར་པ་མང་བ་སོགས་
དང་། སྲོག་གཅོད་ཀྱི་བདག་འབྲས་ལ་ཕྱི་རོལ་ཡུལ་གཟི་བརྗིད་དང་མཐུ་ཆུང་བ་དང་། མ་
~362~

མཛོད་ཉི་མའི་དཀྱིལ་འཁོར།
བྱིན་ལེན་གྱིས་ཡུལ་སད་སེར་གྱི་གནོད་པ་མང་བ་དང་། མི་ཚང་སྤྱོད་ཀྱིས་ཡུལ་རྡུལ་
འཁྲིག་པ་སོགས་དང་། རྫུན་སྨྲས་པས་ཡུལ་དྲི་ང་བ་དང་ཁ་ཚུབ་ཅན་ལ་སོགས་སུ་སྐྱེ་བར་
གསུངས་པའི་ཕྱིར་ཏེ། རིན་ཆེན་འཕྲེང་བ་ལས། བསོད་པ་ཡིས་ནི་ཚེ་འཐུང་འགྱུར།
བྱིན་ལེན་པས་ལོངས་སྤྱོད་ཕོངས། ལོག་པར་གཡེམས་པས་དགྲ་དང་བཅས། རྫུན་དུ་སྨྲ་
བས་སྐུར་པ་མང་། ཕྲ་མ་ཡིས་ནི་བཤེས་དང་དབྱེ། ཚིག་རྩུབ་པས་ནི་མི་སྙན་ཐོས། ངག་
འཁྱལ་གྱིས་ནི་ཚིག་མི་བཙུན། བརྣབ་སེམས་ཡིད་ལ་རེ་བ་འཇོམས། གནོད་སེམས་
འཇིག་པ་སྦྱིན་པར་བཤད། ཞེས་གསུངས་པའི་ཕྱིར། བདག་འབྲས་ཀྱི་ཤེས་བྱེད་ནི། ཕྱི་
རོལ་གཟི་ཆུང་གནོད་མང་དང་། རྡུལ་འཁྲིག་དྲི་ང་མཐོ་དམན་ཅན། ཚ་སྒོ་ཅན་སོགས་དུས་
ལོག་དང་། འབྲས་བུ་ཕྲ་ཁ་ཆུང་བའམ་མེད། ཕྱི་རོལ་དངོས་པོ་ཆུང་པ་ནི། མི་དགེ་བཅུའི་
བདག་འབྲས་ཡིན། ཞེས་གསུངས་ཤིང་། རིན་ཆེན་འཕྲེང་པར་རྣམ་སྨིན་ཀུན་སློང་གི་དབང་
གི་གསུངས་ཏེ། ཞེ་སྡང་གིས་ནི་དམྱལ་བར་འགྲོ། འདོད་ཆགས་ཀྱིས་ནི་ཡི་དྭགས་ཏེ།
རྨོངས་པས་ཕལ་ཆེར་དུད་འགྲོའོ། །བཟློག་པས་ལྷ་དང་མི་ཉིད་དོ། །ཞེས་གསུངས་
སོ། །གཉིས་པ་གཞུང་དོན་ནི་གོ་སླའོ། ༈ །གཉིས་པ་རྒྱས་པར་བཤད་པ་ལ་གསུམ། ལས་
ཀྱི་རང་བཞིན། ལས་གསུམ་སྤྱིའི་ཆོས་ཀྱི་ཁྱད་པར། རྣམ་པར་རིག་བྱེད་མ་ཡིན་པའི་དབྱེ་
བའོ། །དང་པོ་ལ་གཉིས། རིག་བྱེད་དང་རིག་བྱེད་མ་ཡིན་པ་གཉིས། དང་པོ་ནི། ལུས་
རྣམས། ཞེས་སོགས། གཉིས་པ་ནི། རྣམ་གསུམ་དྲི་མེད་གཟུགས་གསུངས་དང་ཞེས་
སོགས་ཏེ། སྔར་གོང་དུ་བཤད་ཟིན་ནོ། །གཉིས་པ་ལས་གསུམ་སྤྱིའི་ཆོས་ཀྱི་ཁྱད་པར་
སྟོན་པ་ནི། །ཐར་པ། དམ་པའི་དོན་དུ་དགེ་རྩ་བ། རྐང་པ་ཕྱེད་དང་བདུན་གྱི་སྐབས་སུ། སྤྱི་
དོན་དང་གཞུང་དོན་གཉིས། དང་པོ་ནི། ལུང་དུ་བསྟན་པ་ཡང་ཡིན་ལ། རྣམ་སྨིན་དཀར་
བའི་རིགས་སུ་གནས་པ་ཡང་ཡིན་པའི་གཞི་མཐུན་པར་དམིགས་པ་དགེ་བའི་མཚན་ཉིད་
ཡིན། དབྱེ་ན། དོན་དམ་པའི་དགེ་བ། ངོ་བོ་ཉིད་ཀྱི་དགེ་བ་མཚུངས་ལྡན་གྱི་དགེ་བ། ཀུན་
~363~

མཛོད་ཉི་མའི་དཀྱིལ་འཁོར།
སློང་གི་དགེ་བ་དང་བཞི། དང་པོ་ནི། ཐར་པའི་གོ་འཕངས་ལྟ་བུ། གཉིས་པ་ནི། ངོ་ཚ་ཤེས་
པ་དང་ཁྲེལ་ཡོད་ལྟ་བུ། གསུམ་པ་ནི། དེ་དག་དང་མཚུངས་ལྡན་གྱི་སེམས་སེམས་བྱུང་ལྟ་
བུ། བཞི་པ་ནི། དེ་དག་གིས་ཀུན་ནས་སླངས་པའི་ལུས་ངག་གི་ལས་ལྟ་བུའོ། །ལུང་དུ་
བསྟན་པ་ཡང་ཡིན། རྣམ་སྨིན་གནག་པའི་རིགས་གནས་པ་ཡང་ཡིན་པའི་གཞི་མཐུན་པར་
དམིགས་པ། མི་དགེ་བའི་མཚན་ཉིད་ཡིན་དབྱེ་ན་སྔར་བཞིན་བཞི་ལས། དང་པོ་ནི། འཁོར་
བ་ལྟ་བུ། གཉིས་པ་ནི། ངོ་ཚ་མེད་པ་དང་ཁྲེལ་མེད་ལྟ་བུ། གསུམ་པ་ནི། དེ་དག་དང་
མཚུངས་ལྡན་གྱི་སེམས་སེམས་བྱུང་ལྟ་བུ། བཞི་པ་ནི། དེ་དག་གི་ཀུན་ནས་སླངས་པའི་
ལུས་ངག་གི་ལས་ལྟ་བུའོ། · །རྣམ་སྨིན་དཀར་ནག་གང་རུང་དུ་ལུང་བསྟན་དུ་མེད་པའི་
རིགས་སུ་གནས་པའི་རབ་ཏུ་ཕྱེ་བའི་ཆོས་སུ་དམིགས་པ། ལུང་མ་བསྟན་གྱི་མཚན་ཉིད་
ཡིན། དབྱེ་ན་བཞི་ལས། དང་པོ་ནི། འདུས་མ་བྱས་གསུམ་ལྟ་བུའོ།།གཉིས་པ་ནི། དབང་
པོ་གཟུགས་ཅན་ལྔ་ལྟ་བུ། གསུམ་པ་ནི། ཁམས་གོང་མའི་སས་སྡུས་ཀྱི་ཉོན་མོངས་
མཚུངས་ལྡན་དང་བཅས་པ་ལྟ་བུ། པཞི་པ་ནི། སྤྲུལ་སེམས་ཀྱིས་ཀུན་ནས་སྤངས་པའི་ངག་
གི་ལས་ལྟ་བུའོ། །དེ་སྐད་དུའང་། ཐང་པ། དམ་པའི་དོན་དུ་དགེ་རྩ་བ། ངོ་ཚ་ཁྲེལ་ཡོད་
བདག་ཉིད་ཀྱིས། དེ་དག་དང་ལྡན་མཚུངས་ལྡན་གྱི། བྱ་བ་ལ་སོགས་ཀུན་སློང་བས།
བཟློག་པ་མི་དགེ་དོན་དམ་པར། ལུང་མ་བསྟན་པ་བསྟན་པ་དག །ཞེས་གསུངས་སོ། །དོན་
དམ་པའི་དགེ་མི་དགེ་ལུང་མ་བསྟན་ལ། དེ་གསུམ་གྱིས་མ་ཁྱབ་གཞན་རྣམས་ལ་དེ་དང་
དེས་ཁྱཔ་བོ། །གཞུང་དོན་སླ། གསུམ་པ་རྣམ་པར་རིག་བྱེད་མ་ཡིན་པའི་དབྱེ་བ་བཤད་པ་
ལ། བསྟན་བཤད་གཉིས་ཀྱི། དང་པོ་རྣམ་རིག་མིན་རྣམ་གསུམ་ཞེས་བྱ། རྐང་པ་གཉིས་ཏེ།
དེ་ལ་གསུམ་ཡོད། སྡོམ་པ། སྡོམ་མིན། བར་མ་གསུམ་ཡོད་པའི་ཕྱིར། དེ་གསུམ་སོ་སོའི་
ངོ་བོ་ཞག་ཏུ་ཡོད་དེ། རང་གི་ངོ་སྐལ་གྱི་ཉེས་པའམ་ཁ་ན་མ་ཐོ་བའི་རྒྱུན་སྡོམ་པར་བྱེད་པའི་
རིགས་སུ་གནས་པའི་རབ་ཏུ་ཕྱེ་བ་བསྡོམས་པའི་ངོ་བོ། གཞན་ལ་གནོད་པ་ཆེན་པོ་བྱེད་པ་
~364~

མཛོད་ཉི་མའི་དཀྱིལ་འཁོར།
ལ་ཞུགས་ཤིང་སྡོམ་པ་ཐོབ་ན། ཁྱོད་སྟོང་པའི་ལས་སུ་དམིགས་པ། སྡོམ་མིན་གྱི་ངོ་བོ།
ལུང་དུ་བསྟན་པ་ཡང་ཡིན། སྡོམ་པ་སྡོམ་མིན་གང་རུང་གི་ངོ་བོར་མ་སོང་བ་ཡང་ཡིན་པའི་
གཞི་ཐུན་པར་དམིགས་པ། བར་མའི་ངོ་བོ་ཡིན་པའི་ཕྱིར།
༈ །གཉིས་པ་ལ་བཞི། སྡོམ་པ་ལྡན་ཚུལ། ཐོབ་གཏོང༌། ལྡན་པའི་གང་ཟག དང་པོ་
ལ་གཉིས། བསྟན་བཤད་དོ། །དང་པོ་ནི། ༈ །སྡོམ་པ་སོ་སོར་ཐར་ཅེས་བྱ། རྐང་པ་གཉིས་
ཀྱི་སྐབས་སུ་སྤྱི་དོན་དང་། གཞུན་དོན་ནོ། །དང་པོ་ལ། སོ་ཐར་གྱི་སྡོམ་པ། བསམ་གཏན་
གྱི་སྡོམ་པ། ཟག་མེད་ཀྱི་སྡོམ་པའོ། །དང་པོ་ལ། མཚན་ཉིད། དབྱེ་བ་བསྡུ་བ། སོ་སོའི་རང་
བཞིན། མིང་གི་རྣམ་གྲངས་། ངེས་ཚིག་དང་བཅས་པ། ལྡན་ཚུལ། ཐོབ་ཚུལ། སྐྱེ་བའི་རྟེན་
གཏོང་རྒྱུ་བཤད་པ། བསྲུང་བའི་ཕན་ཡོན་ནོ། །དང་པོ་ནི། རང་གི་མི་མཐུན་ཕྱོགས་སུ་
གྱུར་པའི་འཆལ་བའི་ཚུལ་ཁྲིམས་ཀྱི་དངོས་ཀྱི་གཉེན་པོ་བྱེད་པའི་རིགས་སུ་གནས་པས་
རབ་ཏུ་ཕྱེ་བའི་ཆོས་འདི་པའི་སྤོང་བ་གཟུགས་ཅན་པ་ཡང་ཡིན། འདོད་པའི་སས་སྡུས་པ་
ཡང་ཡིན་པའི་གཞི་མཐུན་པར་དམིགས་པ་དེའོ། །འཆལ་པའི་ཚུལ་ཁྲིམས་ཀྱི་གཉེན་པོ་
ཅེས་པས་མི་དགེ་བ་དང་ལུང་མ་བསྟན་རྣམས་གཅོད། དངོས་ཀྱི་ཅེས་པས། དགེ་བའི་བར་
མ་རྣམས་གཅོད། རིགས་གནས་སྨྲོས་པས་མཆོག་གི་སྤྲུལ་སྐུ་ལྟ་བུའི་སོ་ཐར་གྱི་སྡོམ་བ་
དང་། རྩ་ལྟུང་འཆབ་བཅས་ཀྱིས་ཉམས་པའི་སོ་ཐར་གྱི་སྡོམ་པ་རྣམས་བསྡུད། ཆོས་འདི་
པའི་ཅེས་པའི་ཕྱི་རོལ་པའི་རྟེན་ལ་སོ་ཐར་གྱི་སྡོམ་པ་གསར་སྐྱེས་ཡོད་པ་གཅོད། སྤོང་བ་
ཞེས་པ་བསྡོམས་པས་གོ་བ་ཡིན་ལ། གཟུགས་ཅན་ཅེས་པས་སོ་ཐར་གྱི་སྡོམ་པ་དང་སྤོང་
སེམས་ཀྱི་གཞི་མཐུན་གཅོད་དེ། །སྐབས་འདིར་སྡོམ་པ་ཡིན་ན། རྣམ་པར་རིག་བྱེད་དང་
རྣམ་པར་རིག་བྱེད་མ་ཡིན་པ་གང་རུང་གི་གཟུགས་ཡིན་དགོས་པའི་ཕྱིར་ཏེ། འཆལ་ཚུལ་
ལ་མི་དགེ་བའི་གཟུགས་ཡིན་པས་ཁྱབ་པའི་ཕྱིར། །དེ་སྐད་དུའང༌། འཆལ་པའི་ཚུལ་
ཁྲིམས་མི་དགེའི་གཟུགས། དེ་སྤོང་ཚུལ་ཁྲིམས་རྣམ་གཉིས་སོ། །ཞེས་དང་། འདུལ་བ་རྒྱ་
-365~

མཛོད་ཉི་མའི་དཀྱིལ་འཁོར།
མཚོའི་སྙིང་པོ་ལས། དེ་ཡང་ལུས་ངག་ལས། གཟུགས་ཅན་ཡིན་ཞེས་འདོད་པ་དང་། ཞེས་
པ་ནས། རང་གི་སྡེ་པ་གོང་འོག་སྨྲ། ཞེས་པའི་བར་གསུངས་པའི་ཕྱིར། འདོད་པའི་སས་
བསྡུས་པ་ཅེས་ལས་བསམ་གཏན་དང་བྱང་སེམས་ཀྱི་སྡོམ་པ་གཅོད་དོ། །ཁ་ཅིག་ན་རེ།
འདོད་པའི་སས་སྡུས་ཀྱི་ངེས་བྱུང་གི་ཚུལ་ཁྲིམས་དེ། སོ་ཐར་གྱི་སྡོམ་པའི་མཚན་ཉིད་
ཡིན་གསུངས། མི་རིགས་ཏེ། བར་མ་རབ་བྱུང་གི་ཚུལ་ཁྲིམས་རྣམ་དག་ཡིན་ན། འདོད་
བའི་སས་སྡུས་ཀྱི་ངེས་འབྱུང་གི་ཚུལ་ཁྲིམས་ཡིན་དགོས་པའི་ཕྱིར། གཉིས་པ་ནི། དེ་ལ་
དབྱེ་ན་བརྒྱད་དུ་ཡོད་དེ། དགེ་སློང་ཕ་མའི་སྡོམ་པ། དགེ་སློབ་མའི་སྡོམ་པ། དགེ་ཚུལ་ཕ་
མའི་སྡོམ་པ། དགེ་བསྙེན་ཕ་མའི་སྡོམ་པ། བསྙེན་གནས་ཀྱི་སྡོམ་པ་རྣམས་སུ་ཡོད་པའི་
ཕྱིར་ཏེ། སོ་སོར་ཐར་དང་ལྡན་པ་བརྒྱད། ཅེས་དང་། སོ་སོར་ཐར་ཞེས་བྱ་རྣམ་བརྒྱད།
ཞེས་གསུངས་པའི་ཕྱིར། བསྙེན་གནས་ལ་ལ་མ་གཉིས་སུ་མི་འབྱེད་པའི་རྒྱུ་མཚན་ཡོད་
དེ། དུས་ཤིན་ཏུ་ཐུངས་བ་ལ་དགོངས་པའི་ཕྱིར། གསུམ་པ་ལ། རྟེན་གྱི་སྒོ་ནས་བསྡུ་བ་
དང་། རྫས་རིགས་ཀྱི་སྒོ་ནས་བསྡུ་བའོ། །དང་པོ་ནི། གཉིས་སུ་འདུས་ཏེ། ཁྱིམ་པའི་སོ་ཐར་
གྱི་སྡོམ་པ་དང་། རང་བྱུང་གི་སོ་ཐར་གྱི་སྒོམ་པ་གཉིས་སུ་འདུས་པའི་ཕྱིར། བསྙེན་གནས་
ཀྱིས་སྡོམ་པ་དང་དགེ་བསྙེན་ཕ་མའི་སྡོམ་པ་གསུམ་ཁྱིམ་པའི་སྡོམ་པ་ཡིན། ཕྱི་མ་ལྔ་རབ་
བྱུང་གི་སྡོམ་པ་ཡིན་པའི་ཕྱིར་ཏེ། འདུལ་བརྒྱ་མཚོའི་སྙིང་པོ་ལས། ཁྱིམ་པའི་སྡོམ་པ་དང་
པོ་གསུམ། རབ་བྱུང་སྡོམ་པ་ཐ་མ་ལྔ། ཞེས་གསུངས། གཉིས་པ་ནི། རྫས་རིགས་ཀྱི་སྒོ་
ནས་བཞིར་འདུས་ཏེ། དགེ་སློང་ཕ་མའི་སྡོམ་པ་རྫས་གཅིག་དགེ་སློབ་མའི་སྡོམ་པ་དང་།
དགེ་ཚུལ་ཕ་མའི་སྡོམ་པ་རྫས་རིགས་གཅིག་དགེ་བསྙེན་པ་མའི་སྡོམ་པ་རྫས་གཅིག །
བསྙེན་གནས་ཀྱི་སྡོམ་ཕ་རྫས་གཅིག་པའི་ཕྱིར་ཏེ། མཚན་གྱུར་པ་ན་མིང་འཕོ་བ་ཙམ་ཡིན་
གྱི་སྡོམ་པ་དང་རྣམས་མི་སྟོང་པའི་ཕྱིར་ཏེ། རྫས་སུ་རྣམ་པ་བཞི་ཡིན་ནོ། །མཚན་ལས་
མིང་ནི་འཕོ་ཕྱིར་རོ། །ཞེས་གསུངས་པའི་ཕྱིར། ཁ་ཅིག་ན་རེ། དགེ་སློབ་མའི་སྡོམ་པ་དང་
~366~

མཛོད་ཉི་མའི་དཀྱིལ་འཁོར།
དགེ་ཚུལ་མའི་སྡོམ་པ་རྫས་གཅིག་ཞེམ་ཟེར་བ་མི་རིགས་ཏེ། དེ་གཉིས་རྫས་ཐ་དད་ཡིན་
པའི་ཕྱིར་ཏེ། དགེ་ཚུལ་མའི་སྡོམ་པ་དེ་དགེ་སློབ་མའི་སྡོམ་པའི་དངོས་ཀྱི་ཉེར་ལེན་ཡིན་
པའི་ཕྱིར་ཏེ། འདུལ་བརྒྱ་མཚོའི་སྙིང་པོ་ལས། དགེ་ཚུལ་སྡོམ་པ་ཐོབ་རྗེས་སུ། རྩ་བའི་
ཆོས་དྲུག་རྗེས་མཐུན་གྱི། ཆོས་དྲུག་སྤོང་བའི་སྡོམ་པ་ནི། དགེ་སློབ་མའི་སྡོམ་པ་ཡིན་
ཞེས་གསུངས་པའི་ཕྱིར། བཞི་པ་སོ་སོའི་རང་བཞིན་བཤད་པ་ལ། རྩ་བ་གསུམ་ལོག་
གཡེམ་ཆང་ཏེ་སྤང་བྱ་ལྔ་ཇི་སྲིད་འཚོའི་བར་དུ་སྤོང་བར་མནོས་པའི་རིགས་སུ་གནས་
པས་རབ་ཏུ་ཕྱེ་བའི་ཁྱིམ་པའི་སོ་ཐར་གྱི་སྡོམ་པར་དམིགས་པ། དགེ་བསྙེན་གྱི་སྡོམ་པའི་
མཚན་ཉིད་ཡིན་ཏེ་འདུལ་བ་རྒྱ་མཚོའི་སྙིང་པོར། གསོད་རྐུ་སྨྲ་དང་ལོག་པར་གཡེམ།
མྱོས་འགྱུར་འཐུང་པ་ལྔ་སྤོང་བ། །དགེ་བསྙེན་གྱིས་ནི་སྡོམ་པའོ། །ཞེས་གསུངས། རྩ་བ་
བཞི། ཡན་ལག་བཞི་སྟེ་སྤང་བྱ་བརྒྱད་ཉིན་ཞག་གཅིག་གི་བར་དུ་སྤོང་བར་མནོས་པའི་
རིགས་སུ་གནས་པས་རབ་ཏུ་ཕྱེ་བའི་ཁྱིམ་པའི་སོ་མཐར་གྱི་སྡོམ་པར་དམིགས་པ།
བསྙེན་གནས་ཀྱི་སྡོམ་པའི་མཚན་ཉིད་ཡིན་ཏེ། འདུལ་བ་རྒྱ་མཚོའི་སྙིང་པོར་རྩ་པ་བཞི་
དང་ཡན་ལག་བཞི། །བརྒྱད་སྤོང་བསྙེན་གནས་སྡོམ་པའོ། །མི་ཚངས་སྤྱོད་དང་མ་བྱིན་
ལེན། སྲོག་གཅོད་རྫུན་དུ་སྨྲ་བ་རྣམས། རྩ་བ་བཞི་ཡིན་མལ་ཆེ་མཐོ། ཆང་འཐུང་གར་
སོགས་ཕྲེང་སོགས་དང་། ཕྱི་དྲོའི་ཁ་ཟས་ཡན་ལག་བཞི། ཞེས་གསུངས། རྩ་པ་བཞི་ཡན་
ལག་དྲུག་སྟེ། སྤངས་བྱ་བཅུ་ཇི་སྲིད་མཚོའི་བར་དུ་སྤོང་བར་མནོས་པའི་རིགས་སུ་གནས་
པས་རབ་ཏུ་ཕྱེ་བའི་རབ་བྱུང་གི་སོ་ཐར་གྱི་སྡོམ་པར་དམིགས་པ། དགེ་ཚུལ་གྱི་སྡོམ་པའི་
མཚན་ཉིད་ཡིན་ཏེ། འདུལ་བ་རྒྱ་མཚོའི་སྙིང་པོར། རྩ་བ་བཞི་དང་ཡན་ལག་དྲུག །བཅུ་
སྤོང་དགེ་ཚུལ་སྡོམ་པའོ། །གར་སོགས་ཕྲེང་སོགས་རྣམ་པ་གཉིས། གསེར་དངུལ་ལེན་
དང་རྣམ་པར་གསུམ། ཕྱེ་བས་ཡན་ལག་དྲུག་དུ་འགྱུར། ཞེས་གསུངས། ལུས་ངག་གི་ཉེས་
སྤྱོད་མཐའ་དག་ཇི་སྲིད་འཚོའི་བར་དུ་སྤོང་བར་མནོས་པའི་རིགས་སུ་གནས་པས་རབ་ཏུ་ཕྱེ་
~~367~

མཛོད་ཉི་མའི་དཀྱིལ་འཁོར།
བའི་རབ་བྱུང་གི་སོ་ཐར་གྱི་སྡོམ་པར་དམིགས་པ། བསྙེན་རྫོགས་ཀྱི་སྡོམ་པའི་མཚན་ཉིད་
ཡིན་ཏེ། དེ་སྐད་དུ་ཡང་། སྤང་བྱ་ལྔ་བརྒྱད་བཅུ་དང་ནི། ཐམས་ཅད་སྤོང་བར་མནོས་པ་
ལས། དགེ་བསྙེན་དང་ནི་བསྙེན་གནས་དང་། དགེ་ཚུལ་ཆེད་དང་དགེ་སློང་ཉིད། ཅེས་
གསུངས། དགེ་ཚུལ་ཆེད་དང་། ཞེས་བཤད་པ་དབུས་འགྱེས་ཅེས་པ་ཡིན་པས་དགེ་ཚུལ་
གྱིས་ཆེད་དུ་སྤང་བྱ་འདི་ལྟར་སྤོང་ཞེས་པ། གཞན་རྣམས་ལའང་དེ་ལྟར་སྦྱོར་ཏེ། ཞེས་པའི་
དོན་ཡིན་གྱི། དགེ་ཚུལ་ལ་ཕྱེ་ནས་སྤོང་ཞེས་པ་དང་། དགེ་ཚུལ་གྱི་ཕྱེད་སྤོང་ཞེས་གཞུང་
མ་དག་པ་རེ་དང་ཐུག་པའི་བཤད་པ་གང་དྲག་ཅི་དྲག་གིས་རྟོག་བཟོ་ལྷུར་ལེན་པའི་རྗེས་སུ་
འཕྲང་བར་མི་བྱའོ།
༈ །བསྙེན་རྫོགས་ཀྱི་སྡོམ་པ་ལ་དབྱེ་ན། དགེ་སློང་ཕ་མའི་སྡོམ་པ་གཉིས། སྤང་བྱ་
ཉིས་བརྒྱ་ལྔ་བཅུ་རྩ་གསུམ། ཇི་སྲིད་འཚོའི་བར་དུ་སྤོང་བར་མནོས་པའི་རིགས་སུ་གནས་
པས་རབ་ཏུ་ཕྱེ་བའི་རབ་བྱུང་གི་སོ་ཐར་གྱི་སྡོམ་པར་དམིགས་པ། དགེ་སློང་གི་སྡོམ་པའི་
མཚན་ཉིད་དང་། སྤང་བྱ་ཉིས་བརྒྱ་ལྔ་བཅུ་རྩ་གསུམ་ནི། ཕམ་པ་ཐུན་མོངས་པ་བཞི། དགེ་
འདུན་ལྷག་མ་བཅུ་གསུམ། སྤང་ལྟུང་སུམ་ཅུ། ལྟུང་བྱེད་འབའ་ཞིག་པ་དགུ་བཅུ།·སོར་
བཤགས་བཞི། ཉེས་བྱས་བརྒྱ་དང་བཅུ་གཉིས་རྣམས་སོ། །སྤང་བྱ་གསུམ་བརྒྱ་དང་དྲུག་
བཅུ་རྩ་བཞི་ཇི་སྲིད་འཚོའི་བར་དུ་སྤོང་བར་མནོས་པའི་རིགས་སུ་གནས་པའི་རབ་ཏུ་ཕྱེ་
བའི་བུད་མེད་ཀྱི་རྟེན་ཅན་གྱི་རབ་བྱུང་གི་སྡོམ་པར་དམིགས་པ། དགེ་སློང་མའི་སྡོམ་པའི་
མཚན་ཉིད་ཡིན་ཏེ། འདུལ་བ་རྒྱ་མཚོའི་སྙིང་པོར། ཕམ་བརྒྱད་ལྷག་མ་ཉི་ཤུ་དང༌། སྤང་
པའི་ལྟུང་བྱེད་སུམ་ཅུ་གསུམ། ལྟུང་བྱེད་འབའ་ཞིག་བརྒྱ་བརྒྱད་བཅུ། སོ་སོར་བཤགས་པ་
བཅུ་གཅིག་དང་།ཉེས་བྱས་བརྒྱ་དང་བཅུ་གཉིས་ཏེ། གསུམ་བརྒྱ་དྲུག་བཅུ་རྩ་བཞི་རྣམས།
སྤོང་བར་བྱེད་པ་དགེ་སློང་མ། ཞེས་གསུངས། ཞར་བྱུང་། དགེ་ཚུལ་མའི་སྡོམ་་པའི་སྟེང་དུ་
རྩ་པའི་ཆོས་དྲུག་དང་རྗེས་སུ་མཐུན་པའི་ཆོས་དྲུག་ལ་ཇི་སྲིད་འཚོའི་བར་དུ་སློབ་པར་ཁས་
~368~

མཛོད་ཉི་མའི་དཀྱིལ་འཁོར།
འཆེ་བའི་རིགས་སུ་གནས་པས་རབ་ཏུ་ཕྱེ་བའི་བུད་མེད་ཀྱི་རྟེན་ཅན་གྱི་རབ་བྱུང་གི་སྡོམ་
པར་དམིགས་པ། དགེ་སློབ་མའི་སྡོམ་པའི་མཚན་ཉིད། དགེ་སློབ་མའི་སྡོམ་པ་དང་། བར་
སློབ་མའི་སྡོམ་པ་དོན་གཅིག་ཏེ། དགེ་སློབ་མ་དང་བར་སློབ་མ་དོན་གཅིག་པའི་ཕྱིར། །ཁ་
ཅིག་ན་རེ་འདི་སོ་ཐར་གྱི་སྡོམ་པ་མཚན་ཉིད་པ་མ་ཡིན་ཏེ། འདི་ཇི་སྲིད་འཚོ་དང་། ཉིན་
ཞག་པའི་སྡོམ་པ་གང་རུང་མ་ཡིན་པའི་ཕྱིར་དང་། དགེ་སློབ་མ་མཚན་གྱུར་པའི་དགེ་སློབ་
པ་མི་སྲིད་པའི་ཕྱིར་དང་། འདིའི་གཏོང་རྒྱུ་མ་བཤད་པའི་ཕྱིར། ཞེས་ཟེར་པ་མི་རིགས་ཏེ།
འདི་སོ་ཐར་གྱི་བསླབ་ཚིགས་མཚན་ཉིད་པ་མ་ཡིན་པར་ཐལ། འདི་སོ་ཐར་གྱི་སྡོམ་པ་མ་
ཡིན་པའི་ཕྱིར། འདོད་མི་ནུས་ཏེ། མདོ་རྩར་བུད་མེད་ལ་ནི་དགེ་སློབ་མ་ཞེས་བྱ་བའི་
མཚན་ཉིད་གཞན་ཡང་ཡོད་དེ། ཞེས་གསུངས་པས་གནོད་པའི་ཕྱིར་དང་། སོ་ཐར་རིགས་
བརྒྱད་མི་ཚང་པར་འགྱུར་པའི་ཕྱིར་དང་། དགེ་སློབ་མ་མཚན་འགྱུར་ན་དགེ་ཚུལ་དུ་
འགྱུར་པའི་ཕྱིར། དེ་ལྟར་མ་ཡིན་ན། ཁྱོད་ཀྱི་ལུགས་ལ་དགེ་སློབ་མ་མཚན་གྱུར་པ་མི་སྲིད་
པར་འགྱུར་རོ། །དགེ་སློབ་མའི་སྡོམ་པ་ཇི་སྲིད་འཚོའི་སྡོམ་པ་མིན་ཞེས་བརྗོད་པས། དགེ་
ཚུལ་མ་ཉིད་དང་དགེ་སློང་མ་ཉིད་ཀྱི་བར་སྐབས་སུ་སྤྱང་པའི་དུས་ནི་ལོ་གཉིས་སོ། །ཞེས་
གསུངས་པ་མཐོང་ཞིང་། དེའི་དོན་མ་གོ་པས་འཁྲུལ་གཞི་བྱས་པ་འདུག་སྟེ། དེའི་དོན་ནི།
བུད་མེད་ལ་དགེ་ཚུལ་མའི་དེ་མ་ཐག་ཏུ་དགེ་སློང་མའི་སྡོམ་པ་སྦྱིན་དུ་མི་རུང་ཏེ། དེ་
གཉིས་ཀྱི་བར་དུ་དགེ་སློབ་མའི་སྡོམ་པ་བླངས་ནས། མ་མཐའ་ལོ་གཉིས་སུ་དཔྱད་དགོས་
པའི་ཕྱིར་ཞེས་པའི་དོན་ཡིན་གྱི། ལོ་གཉིས་སོང་ནས་དགེ་སློབ་མའི་སྡོམ་པ་གཏོང་ཞེས་པ་
མ་ཡིན་པའི་ཕྱིར། འོ་ན་སོ་ཐར་གྱི་སྡོམ་པ་གཞན་ལ་མི་ཚང་སྤྱོད་སྤོང་བ་རྩ་བར་
བཞག །དགེ་བསྙེན་ལ་ལོག་གཡེམ་སྤོང་བ་རྩ་བར་འཇོག་པའི་རྒྱུ་མཚན་ཅི་ཞེ་ན། དེའི་རྒྱུ་
མཚན་ཡོད་དེ། ལོག་གཡེམ་དེ་ཤིན་ཏུ་སྨད་པ་ཡིན་པའི་ཕྱིར་དང་། ཁྱིམ་པས་སྤང་སླ་བའི་
ཕྱིར་དང༌། འཕགས་པས་ཚེ་རབ་གཞན་དུ་མི་ཕྱེད་སྤོང་པ་སྟེ། ཡིན་པས་དེ་ལྟར་ཞག་པའི་
~369~

མཛོད་ཉི་མའི་དཀྱིལ་འཁོར།
ཕྱིར་ཏེ། ལོག་གཡེམ་ཤིན་ཏུ་སྨད་ཕྱིར་དང་ད་སླ་ཕྱིར་མི་བྱེད་ཐོབ་ཕྱིར་རོ། །ཞེས་དང༌།
དགེ་བསྙེན་གྱི་སྡོམ་པ་ཇི་སྲིད་མཚོའི་པར་དུ་མི་ཚངས་སྤྱོད་ལྟ་བུ་འདོད་པ་ལས་དབེན་པར་
སྤྱོད་མི་ནུས་པ་རྗེས་སུ་བཟུང་བའི་ཕྱིར་དུ་གསུངས་པའི་ཕྱིར། །དེས་ན་དགེ་བསྙེན་གྱིས་
ཆུང་མ་བླངས་པས་དགེ་བསྙེན་གྱི་སྡོམ་པ་ཉམས་པར་མི་འགྱུར་ཏེ། དེས་བླངས་པའི་ཆུང་
མ་དེ་ལ་འཁྲིགས་པ་མི་སྤྱོད་པར་སྔར་ཁས་མ་བླངས་པའི་ཕྱིར། ཁྱབ་ཏེ། སྡོམ་པ་ཇི་ལྟར་
ཁས་བླངས་བཞིན། ཐོབ་ཀྱི་རྒྱུད་ལས་མ་ཡིན་ནོ། །ཞེས་གསུངས། འོ་ན་ངག་གི་བཞིའི་
ནང་ནས་རྫུན་སྤོང་པ་རྩ་བ་བཞིའི་གཅིག་ཏུ་བྱེད་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་
མཚན་ཡོད་དེ། བརྫུན་སྨྲ་ཤིན་ཏུ་སྨད་ཕྱིར་དང༌། སླ་ཕྱིར་མི་ཕྱེད་ཐོབ་ཕྱིར་རོ། །ཞེས་པའི་
རྒྱུ་མཚན་གསུམ་དང་། དགོས་པ་ལྷག་ཏུ་བསླབ་པ་ལས་འདས་ཏེ། ཕྱིར་བཅོས་ལ་བསྐུལ་
བ་ན་མ་འདས། ཞེས་བརྫུན་སྨྲ་བར་འགྱུར་བས་དེ་སྤངས་པའི་ཆེད་ཡིན་ཏེ། བསླབ་པ་
ཐམས་ཅད་འདས་གྱུར་ན། བརྫུན་དུ་ཐལ་བར་འགྱུར་པའི་ཕྱིར། །ཞེས་གསུངས། འོ་ན་ཡན་
ལག་གི་ལྟུང་བ་གང་རུང་ལ་སྲོག་གི་ཕྱིར་གནང་བའི་སྐབས་སྲིད་པས་ཁྱལ་བམ་ཅེ་ན། མ་
ཁྱབ་ཏེ། ཆང་ཐུང་བའི་ལྟུང་བ་ཡིན་ན། བཅས་རྐྱང་པའི་ལྟུང་བ་ཡིན་པས་ཁྱབ། གནང་པའི་
སྐབས་མི་སྲིད་པའི་ཕྱིར། རྟགས་དང་པོ་གྲུབ་སྟེ། བཅས་པའི་ཁ་ན་མ་ཐོ་བ། མྱོས་འགྱུར་
ལས་གཞན་བསྲུང་ཕྱིར་རོ། །ཞེས་གསུངས། རྟགས་གཉིས་པ་གྲུབ་སྟེ། ལུང་རྣམ་འབྱེད་
ལས། ང་ལ་སྟོན་པར་སྨྲ་བ་རྣམས་ཀྱིས་ཐ་ན་ཆང་ནི་རྩའི་རྩེ་མོ་རྩམ་གྱི་ཀྱང་མི་ལྟུང་། མི་
བླད་དོ། ཞེས་གསུངས་པའི་ཕྱིར་དང༌། བཙུན་པ་ཇི་ལྟར་གྲོ་གཡོག་བགྱི་ཞེས་པའི་ལན་དུ།
རང་བཞིན་གྱི་ཁ་ན་མཐོ་བ་མ་གཏོགས་གཞན་རྣམས་པག་ཡངས་སུ་གནང་ནས་དེའི་
རྗེས་སུ་ཤཱཀྱ་ནད་པ་རྣམས་ལ་ཆང་བཀག་པའི་ཕྱིར་དང་། སྟོན་པས་ང་ལ་དམིགས་ནས་
ཆང་མ་བླུད་མ་འཐུང་ཅིག །ཆང་འཐུང་ན་ང་ནི་དེ་དག་གི་སྟོན་པ་མིན། དེ་དག་ནི་ངའི་ཉན་
ཐོས་མིན་ནོ། །ཞེས་དང་། མདོ་རྩ་བར་ནད་པས་ཆང་ནི་རྩ་མཆོག་གིས་ཀྱང་མི་ལྟུང་ངོ་།
~370~

མཛོད་ཉི་མའི་དཀྱིལ་འཁོར།
དགེ་བསྙེན་ཡན་ཆད་ཐམས་ཅད་ཀྱིས་མི་སླུད་དོ། །རང་བཞིན་གྱི་ཁ་ན་མ་ཐོ་བ་དང་བཅས་
པ་ལས་གཞན་པ་ཐམས་ཅད་ལ་གསོ་བའི་དོན་ཉིད་མ་གཏོགས་སོ། །ཞེས་བྱ་པའི་ལྷག་
མའོ། །ཞེས་དང༌། དེའི་རྒྱ་ཆེར་འགྲེལ་དང་། མཛོད་འགྲེལ་ལས་ཀྱང་རྒྱས་པར་གསུངས་
པའི་ཕྱིར་རོ། །འོ་ན་བསྙེན་གནས་ཀྱི་སྐབས་སུ་གར་སོགས་ཕྲེང་སོགས་གཅིག་ཏུ་བྱེད།
དགེ་ཚུལ་གྱི་སྐབས་སུ་དེ་གཉིས་སོ་སོར་བྱེད་པའི་རྒྱུ་མཚན་ཅི་ཞེ་ན། དེའི་རྒྱུ་མཚན་
ཡོད་དེ། བསྙེན་གནས་ཁྱིམ་པའི་ཡིན་ཅིང་། ཁྱིམ་པ་དབང་པོ་བརྟུལ་བས། བསླབ་བྱའི་
གྲངས་མང་པོ་ལ་སློབ་ག་ལ་ནུས་སྙམ་པའི་བློ་དང་བསྟུན་ནས་དེ་གཉིས་གཅིག་ཏུ་བྱས་
པའི་ཕྱིར་རོ། །འོ་ན་དགེ་བསྙེན། དགེ་ཚུལ། དགེ་སློང་གི་སྡོམ་པ་གསུམ་རིམ་བཞིན་དུ་
བླངས་པའི་ཚེ་གསུམ་སོ་སོའི་ངོ་བོར་གྱུར་པའི་སྲོག་གཅོད་སྤོང་པའི་སྤོང་བ་སོར་གནས་
ནས་སྤོང་བ་གཞན་འཕེལ་ལམ། སྤོང་བ་རྫས་ཐ་དད་པར་སྐྱེ་ཟེར་ན། སྤོང་བ་རྫས་ཐ་དད་
པར་སྐྱེས་ཏེ། དེ་ལྟ་མ་ཡིན་ན་དགེ་སློང་གི་སྡོམ་པ་ཕུལ་ནས་དགེ་ཚུལ་གྱི་སྡོམ་པ་ལ་
གནས་སུ་མི་རུང་བར་ཐལ་བའི་སྐྱོན་ཡོད་པའི་ཕྱིར། །སྲོག་གཅོད་སྤོང་བའི་སྡོམ་པ་རྫས་ཐ་
དད་པ་གསུམ་གང་ཟག་གཅིག་གི་རྒྱུད་ལ་དུས་གཅིག་ཆར་ཡོད་པ་མི་འགལ་ཏེ། སྡོམ་པ་དེ་
གསུམ་གཟུགས་ཅན་རྫས་ཐ་དད་པ་ཁོ་ན་ཡིན་པའི་ཕྱིར་ཏེ། ཐ་དད་དེ་དག་འགལ་པ་མེད།
ཞེས་གསུངས་ཤིང་། ཕྱི་མ་སྔ་མའི་གཏོང་རྒྱུ་ཡང་མ་ཡིན་པའི་ཕྱིར།
༈ །ལྔ་པ་ལ། མིང་གི་རྣམ་གྲངས་། ངེས་ཚིག །གཙོ་འཁོར་གྱི་ཁྱད་པར། དང་པོ་ནི།
ཚུལ་ཁྲིམས། ལེགས་སྤྱད། ལས། སྡོམ་པ་ཞེས་པ་རྣམས་གྲངས་སུ་གསུངས་པའི་
ཕྱིར། །འཕགས་པ་ཐོགས་མེད་ཀྱི་རྩ་བ། རྒྱན་སྤོས། ཕྱུགས་པ། ཞེས་སོགས་ཀྱང་དེའི་རྣམ་
གྲངས་སུ་གསུངས་པ་ངེས་འབྱུང་གི་ཚུལ་ཁྲིམས་ཞེས་ཀྱང་བཤད་པའི་ཕྱིར། རྟགས་དང་
པོ་གྲུབ་སྟེ། ཚུལ་ཁྲིམས་དང་ནི་ལེགས་སྤྱད་དང་། ལས་དང་སྡོམ་པ་ཞེས་བྱའོ། །ཞེས་
གསུངས་པའི་ཕྱིར། གཉིས་པ་ནི། འཆལ་བའི་ཚུལ་ཁྲིམས་ཀྱི་གདུང་བ་བསིལ་པར་བྱེད་
~371~

མཛོད་ཉི་མའི་དཀྱིལ་འཁོར།
པས་ན་ཚུལ་ཁྲིམས། དམ་པས་བསྔགས་པས་ལེགས་སྤྱད། བྱ་བའི་རང་བཞིན་ཡིན་པས་
ན་ལས། ཉེས་སྤྱོད་སྡོམ་པར་བྱེད་པས་ན་སྡོམས། ཡོན་ཏན་ཀུན་གྱི་གཞི་རྟེན་བྱེད་པས་ན་
རྩ་པ་ཚུལ་ཁྲིམས་དང་ལྡན་ན་རྟེན་གྱི་གང་ཟག་དེ་མཛེས་པས་བརྒྱན། ཚུལ་ཁྲིམས་དང་ལྡན་
ན་སྙན་པའི་གྲགས་པ་ཆེ་ཞིང་བཞན་ལ་ཕན་པ་དང་། གཞན་དྭང་བ་འདྲེན་པས་སྤོས་བྱུག་པ་
དྲི། ངེས་འབྱུང་གི་ཆེད་དུ་བླངས་པའི་ཚུལ་ཁྲིམས་ཡིན་པས་ན་ངེས་འབྱུང་གི་ཚུལ་ཁྲིམས་
ཞེས་བྱའོ། །ཡང་སུས་བསྲུངས་བསྲུངས་འཁོར་བ་ལས་ཐར་བར་བྱེད་པས་སོ་སོ་ཐར་པ་
ཞེས་བྱ། ཡང་སོ་ཐར་གྱི་སྐད་དོད་པྲ་ཏི་ཞེས་པ། ཐར་པ་ལ་འཇུ་པས། དང་པོར་སྡོམ་མིན་
ལས་ཐར་པ་ཡིན་པས་སོ་སོ་ཐར་པ་ཞེས་བྱ། འདི་ལྟར་ན་སོ་ཐར་གྱི་སྡོམ་པ་སྐད་ཅིག་དང་
པོ་དེ་སོ་ཐར་དང་སོ་ཐར་གྱི་སྡོམ་པ་གཉིས་ཀ་ཡིན། དེ་སྐད་ཅིག་གཉིས་པ་ཕན་ཆད་སོ་
ཐར་གྱི་སྡོམ་པ་ཡིན་ཀྱང་། སོ་ཐར་མ་ཡིན་ཏེ། དང་པོར་སྡོམ་མིན་ལས་ཐར་མ་ཐག་པ་མ་
ཡིན་པའི་ཕྱིར། ཡང་ན་སུས་བསྲུང་བསྲུངས་ཐར་བར་བྱེད་པས་སོ་སོ་ཐར་པ་ཞེས་
བྱའོ། །དེ་སྐད་དུའང༌། དང་པོའི་རྣམ་རིག་རྣམ་རིག་མིན། སོ་སོ་ཐར་ཅེས་བྱ་བའི་ལམ།
ཞེས་གསུངས། གསུམ་པ་གཙོ་འཁོར་གྱི་ཁྱད་པར་སྤྱད་པ་ནི། རྟེན་གྱི་དབང་དུ་བྱས་ནས་
དགེ་སློང་ཕ་མ་གཙོ་བོ་དང་། དགེ་ཚུལ་ཕ་མ་འཁོར་ཡིན་ཅིང་། སྤང་བྱའི་དབང་དུ་བྱས་ན་
རང་བཞིན་གྱི་ཁ་ན་མ་ཐོ་བ་སྤོང་བ་གཙོ་བོ་དང་བཅས་རྐྱང་གི་ཁ་ན་མ་ཐོ་བ་སྤོང་བ་འཁོར་
ཡིན། དེ་ཡང་དགེ་སློང་ལ་སྤོང་བ་བདུན་གཙོ་བོ་དང་། གཞན་རྣམས་འཁོར་ཡིན། དགེ་
ཚུལ་ལ་སྤོང་བ་བཞི་གཙོ་བོ་དང་། གཞན་རྣམས་འཁོར་ཡིན་ནོ། །དྲུག་པ་ལྡན་ཚུལ་ནི། སོ་
ཐར་གྱི་སྡོམ་པ་ཐོབ་ནས་མ་བཏང་གི་བར་དུ་ད་ལྟར་གྱི་རྣམ་པར་རིག་བྱེད་མ་ཡིན་པ་དང་
ལྡན། དེ་སྐད་ཅིག་གཉིས་པ་ཕྱིན་ཆད་འདས་པའི་རྣམ་པར་རིག་བྱེད་མ་ཡིན་པ་དང་ཡང་
ལྡན་པ་ཡིན་ཏེ། སོ་སོ་ཐར་གནས་ཇི་སྲིད་དུ། མ་བཏང་བ་དག་ད་ལྟར་གྱི། རྣམ་རིག་མི་
ལྡན་སྐད་ཅིག་མ། དང་པོ་ཕྱིན་ཆད་འདས་པ་དང་། ཞེས་གསུངས། བདུན་པ་ལ། རང་བྱུང་
~372~

མཛོད་ཉི་མའི་དཀྱིལ་འཁོར།
གིས་ཐོབ་པ་དང་། ལེན་པས་ཐོབ་པ་གཉིས། དང་པོ་ནི། རང་བྱུང་གིས་བསྙེན་རྫོགས་ལྟ་བུ།
གཉིས་པ་ནི། གསོལ་བཞིའི་བསྙེན་རྫོགས་ལྟ་བུ། དེ་ཡང་སོ་ཐར་གྱི་སྡོམ་པ་རིགས་བདུན་
ནི། རང་རང་གི་རྒྱུར་གྱུར་པའི་མཁན་སློབ་ཀྱི་ངག་གི་རྣམ་པར་རིག་བྱེད་སོགས་ལས་ཐོབ་
ལ། སོགས་སྒྲ་སྨོས་པ་ལ་དགོས་པ་ཡོད་དེ། བསྙེན་རྫོགས་བཅུ་ལ་སོགས་པ་བསྡུ་བར་བྱ་
པའི་ཆེད་ཡིན་པའི་ཕྱིར། །བསྙེན་རྫོགས་བཅུ་ནི། རང་བྱུང་གི་བསྙེན་པར་རྫོགས་པ། ངེས་
པ་ལ་འཇུག་པའི་བསྙེན་རྫོགས། འདི་དང་ཡེ་ཤེས་ཁོང་དུ་ཆུད་པའི་བསྙེན་པར་རྫོགས་པ་
དོན་གཅིག ། ཚུར་ཤོག་གིས་བསྙེན་རྫོགས་སྟོན་པར་ཁས་བླངས་པའི་བསྙེན་རྫོགས། དྲི་
པས་མཉེས་པའི་བསྙེན་རྫོགས་འདི་དང་དྲིས་ནས་ལུང་བསྟན་པའི་བསྙེན་རྫོགས་དོན་
གཅིག །འཕྲིན་གྱིས་བསྙེན་རྫོགས་འདི་དང་ཕོ་ཉས་བསྙེན་པར་རྫོགས་པ་དོན་
གཅིག ། ཡུལ་མཐའ་ཁོབ་ཏུ་འདུལ་བ་འཛིན་པ་ལས་སློབ་དང་ལྔའི་ཚོག་ཀྱིས་བསྙེན་
རྫོགས། ཡུལ་དབུས་སུ་འདུལ་བ་འཛིན་པ་ལས་སློབ་དང་བཅུའི་ཚོགས་ཀྱིས་བསྙེན་
རྫོགས། བླ་མའི་ཆོས་བརྒྱད་སྤོང་བར་ཁས་བླངས་པའི་བསྙེན་རྫོགས། འདི་དང་ལྕི་བའི་
ཆོས་བརྒྱད་སྤོང་བར་ཁས་བླངས་པའི་བསྙེན་རྫོགས་དོན་གཅིག །སྐྱབས་འགྲོས་བསྙེན་
རྫོགས་ཏེ་བཅུ་པོ་ཡིན་ནོ། །འོ་ན་དགེ་འདུན་སྡེ་གཉིས་ལས་བསྙེན་པར་རྫོགས་པ་དང་།
གསོལ་བཞིའི་བསྙེན་རྫོགས། སྔོན་ཆོག་གིས་བསྙེན་རྫོགས། ད་ལྟར་གྱི་ཆོ་གས་བསྙེན་-
པར་རྫོགས་པ་རྣམས་ཡོད་པ་མ་ཡིན་ན་ཞེ་ན། དེ་རྣམས་ལྔ་ཚོགས་དང་བཅུ་ཚོགས་གང་
རུང་གི་བསྙེན་རྫོགས་སུ་འདུ་ལ། སངས་རྒྱས་རང་བྱུང་གི་བསྙེན་པར་རྫོགས་པ་དང་།
རང་སངས་རྒྱས་སློབ་དཔོན་མེད་པར་བསྙེན་པར་རྫོགས་པ་ཞེས་སོ་སོར་མི་འདྲེན་ནམ་ཅེ་
ན། དེ་གཉིས་རང་བྱུང་གིས་བསྙེན་རྫོགས་ཞེས་པགཅིག་ཏུ་བསྡུ་བར་བྱ་སྟེ། མེ་ཏོག་འཕྲེང་
རྒྱུད་ལས། འདྲེན་པར་རང་རྒྱལ་རང་བྱུང་གིས། ཞེས་གསུངས་པའི་ཕྱིར། བཅུ་པོ་འདི་
སྤྱིར་བསྙེན་རྫོགས་ཙམ་ལ་དབྱེ་བ་ཡིན་གྱི་སྔོན་མཆོག་བཅུ་དང་བརྒྱད། ལྔ་ཞེས་པའི་ཐ་
~373~

མཛོད་ཉི་མའི་དཀྱིལ་འཁོར།
སྙད་མི་འཐད་དོ། །འདུལ་བ་རྒྱ་མཚོའི་སྙིང་པོ་གསལ་བྱེད་ལས་བཀག་ཟིན་པའི་ཕྱིར་
རོ། །དེ་སྐད་དུའང་མདོ་རྩ་བར། སོ་སོ་ཐར་ཅེས་པ། གཞན་གྱི་རྣམ་པར་རིག་བྱེད་སོགས་
ཀྱིས་དང་། དེའི་རང་འགྲེལ་ལས་སོ་སོར་ཐར་པའི་སྡོམ་པ་ནི་གལ་ཏེ་འདི་ལ་གཞན་གྱི་རྣམ་
པར་རིག་པར་བྱེད་ལ། འདི་ཡང་གཞན་ལ་རྣམ་པར་རིག་པར་བྱེད་ན་གཞན་གྱི་རྣམ་པར་
རིག་བྱེད་ལས་ཐོབ་བོ། །དེ་ཡང་དགེ་འདུན་ནམ་གང་ཟག་ལས་ཏེ། དགེ་སློང་དང་དགེ་སློང་
མ་དང་དགེ་སློང་མའི་སྡོམ་པ་རྣམས་ནི་དགེ་འདུན་ལས་སོ། །གཞན་དག་གིས་ནི་གང་ཟག་
ལས་སོ། །བྱེ་བྲག་དུ་སྨྲ་བའི་འདུལ་བ་པ་རྣམས་ན་རེ། རྣམ་པ་བཅུའི་བསྙེན་པར་རྫོགས་སོ་
ཞེས་ཟེར་བ་བསྡུ་བའི་ཕྱིར་སོགས་པའི་སྒྲ་སྨོས་ཏེ། རང་བྱུང་གིས་ནི་སངས་རྒྱས་དང་རང་
སངས་རྒྱས་རྣམས་སོ། །ངེས་པ་ལ་འཇུག་པས་ནི་རྟེན་ལྔ་པོ་རྣམས་སོ། །དགེ་སློང་ཚུར་
ཤོག་ཅེས་བྱ་བས་ནི་གྲགས་པ་ལ་སོགས་པ་རྣམས་སོ། ། སྟོན་པར་ཁས་སླངས་པས་ནི་
འོད་བསྲུང་ཆེན་པོའོ། །དྲི་པས་མཉེས་པས་ནི་ལེགས་སྦྱིན་ནོ། །བླ་མའི་ཆོས་བརྒྱད་ཁས་
བླངས་པས་ནི་སྐྱེ་དགུའི་བདག་མོ་ཆེན་པོའོ། །ཕོ་ཉས་ནི་ཆོས་སྦྱིན་ནོ། །འདུལ་བ་འཛིན་པ་
ཚོགས་པ་ལྔས་ནི་མཐའ་འཁོབ་ཀྱི་མི་རྣམས་སོ། །བཅུའི་ཚོགས་ཀྱིས་ནི་དཔུས་ཀྱི་མི་
རྣམས་སོ། །སྐྱབས་སུ་འགྲོ་བ་ལན་གསུམ་བཟླས་པས་ནི་སྡེ་བཟངདྲུག་ཅུའི་ཚོགས་ཀྱི་
བསྙེན་པར་རྫོགས་པ་བྱས་པ་རྣམས་ཏེ། དེ་དག་གི་སོ་སོར་ཐར་པའི་སྡོམ་པ་ནི་གདོན་མི་
ཟ་བར་རྣམ་པར་རིག་བྱེད་ལ་རགས་ལུས་པ་མ་ཡིན་ནོ། །ཞེས་གསུངས། འོ་ན་སོ་ཐར་གྱི་
སྡོམ་པ་རྣམས་དུས་ཇི་སྲིད་དུ་བླངས་ཅེ་ན། འདི་ལ་གཉིས་ཡོད་ཏེ། བསྙེན་གནས་ཀྱི་སྡོམ་
པ་མ་གཏོགས་པ་བདུན་ཇི་སྲིད་འཚོའི་བར་དུ་བླངས་བར་བྱ། །བསྙེན་གནས་ཀྱི་སྡོམ་པ་
ཉིན་ཞག་གཅིག་ཏུ་ཁས་བླངས་པར་བྱ་སྟེ། ཇི་སྲིད་འཚོ་དང་ཉིན་ཞག་ཏུ། སྡོམ་པ་ཡང་དག་
བླངས་པར་བྱ། ཞེས་གསུངས་ཤིང་། སྐབས་འདིར་དུས་ཀྱི་མཐའ་ལ་སྲོག་གི་མཐའ་དང་།
ཉིན་ཞག་གི་མཐའ་གཉིས་སུ་གསུངས་པ་ལ་དོན་ཡོད་པའི་ཕྱིར། ཁོ་ན་རེ། འོ་ན་ཟླ་བ་བྱུང་
་374

མཛོད་ཉི་མའི་དཀྱིལ་འཁོར།
ངོ་ཅོག་གི་ཚེས་བཅུ་བཞི་དང་ཉ་དང༌། གནམ་སྟོང་གི་བསྙེན་གནས་ཀྱི་སྡོམ་པ་དང་།ཆོ་
འཕྲུལ་ཆེན་མོའི་ཚེས་གཅིག་ནས་བཅོ་ལྔའི་པར་གྱི་བསྙེན་གནས་ཀྱི་སྡོམ་པ་དུས་གཅིག་
ཅར་བླངས་ཀྱང་མི་སྐྱེ་བར་ཐལ། བསྙེན་གནས་ཀྱི་སྡོམ་པ་ཉིན་ཞག་གི་མཐའ་ཅན་དུ་ངེས་
པའི་ཕྱིར་ཅེ་ན་མ་ཁྱབ་སྟེ། དེ་ལྟར་བླངས་པའི་ཚེ་དེ་ལྟ་བུའི་ཉིན་ཞག་གི་མཐའ་ཅན་གྱི་
བསྙེན་གནས་ཀྱི་སྡོམ་པ་དང་དེ་དུས་ཅིག་ཅར་དུ་བླངས་པར་སོང་བས་སྐྱེ་ཞིང་རང་རང་
གི་ཉིན་ཞག་གི་མཐའ་འདས་པ་ན་རང་རང་གི་ངོས་སྐལ་གྱི་བསྙེན་གནས་ཀྱི་སྡོམ་པ་
གཏོང་ཡང༌། བསྙེན་གནས་ཀྱི་སྡོམ་པ་སྤྱིར་མི་གཏོང་ངོ་། རང་རང་གི་ཉི་མ་དེ་དང་དེའི་
བསྙེན་གནས་ཀྱི་སྡོམ་པ་མངོན་དུ་གྱུར་པ་ཡིན་པའི་ཕྱིར་ཏེ། རང་འགྲེལ་ལས། ཟླ་བ་ཕྱེད་
ལ་སོགས་པ་ནི་ཉིན་ཞག་འདས་པས་སོ། །དུས་ཞེས་བྱ་བའི་ཆོས་དེ་ཅི་ཞིག་ཅེ་ན། དེ་ནི་
འདུ་བྱེད་ཡོངས་སུ་སྟོན་པའི་ཚིག་བླ་དྭགས་ཡིན་ཏེ། སྣང་བའི་གནས་སྐབས་ལ་ནི་གླིང་
དག་ན་ཉིན་པར་ཞེས་བྱ་ལ། མུན་པའི་གནས་སྐབས་ལ་ནི་མཚན་མོ་ཞེས་བྱའོ། །རེ་ཞིག་
ཇི་སྲིད་འཚོའི་བར་དུ་ནི་ཡང་དག་པར་བླངས་པ་ཡོད་ཀྱང་ལུས་སྐལ་པ་མི་འདྲ་བའི་ཕྱིར་དང་།
དེས་ཀྱང་དེར་སྦྱོར་བ་མ་བྱས་པའི་ཕྱིར་དང་། .མི་དྲན་པའི་ཕྱིར་སྡོམ་པ་མི་སྐྱེད་པ་རིགས་
ན་ཡང་། ཉིན་ཞག་གི་འོག་ཞག་ལྔའམ་ཞག་བཅུ་ཡང་རུང་སྟེ་བསྙེན་གནས་ཀྱི་སྡོམ་པ་ཡང་
དག་པར་བླངས་པའི་བསྙེན་གནས་ཀྱི་སྡོམ་པ་མང་པོ་སྐྱེ་བ་ལ་སུ་ཞིག་གེགས་བྱེད། ཞེས་
གསུངས་ཤིང༌། སྡོམ་གསུམ་རྣམ་བཞག་ལས་ཀྱང་། དེས་ན་བསྙེན་གནས་ཉིན་ཞག་གི་
མཐའ་ཅན་དུ་ངེས་ཀྱང་ཆོ་འཕྲུལ་ཆེན་པོ་ལྟ་བུ་ལ་ཟླ་བ་ཕྱེད་བར་མ་ཆད་དུ་བསྲུང་བ་དུས་
གཅིག་ལ་བླང་དུ་རུང་བ་ཡིན་ལ། དེ་ཡང་ཉིན་ཞག་གཅིག་པའི་སྡོམ་པ་ལ་ནི་བཅོ་ལྔའི་བར་
དུ་བཟློས་ཏེ་བླངས་པ་ཡིན་པས། ཉིན་ཞག་གི་སྡོམ་པར་མི་འགྱུར་བ་སྐྱོན་མེད་དོ། །ཞེས་
གསུངས་སོ། །འོ་ན་བསྙེན་གནས་ཀྱི་སྡོམ་པ་དེ་ཚུལ་ཇི་ལྟར་བླངས་པར་བྱ་ཞེ་ན། འབོག་
ཕ་པོ་ལས་སྙན་དམའ་བར་འདུག་སྟེ། དེས་སྨྲས་པའི་ཆོ་གའི་རྗེས་ཟློས་ལན་གསུམ་
-375-

མཛོད་ཉི་མའི་དཀྱིལ་འཁོར།
བཟློས་པ་ཡི་སྒོ་ནས་སྤྱོད་ལམ་སྔར་ལས་ཁྱད་པར་བའི་རྒྱན་གསར་པས་མི་བརྒྱན་ཅིང་།
དུས་ནི་ནམ་ལང་ནས་སང་ཉི་མ་མ་ཤར་གྱི་བར་དུ། ཚུལ་ཡན་ལག་བརྒྱད་ཚང་བ་ནི།
ཡུལ་རབ་དགེ་སློང་། འབྲིང་དགེ་ཚུལ། ཐ་ནའང་དགེ་བསྙེན་གྱི་སྡོམ་ལྡན་གཅིག་ལས།
ཟས་ཟོས་པའི་གོང་དུ་ནོད་པར་བྱ་བ་ཡིན་པའི་ཕྱིར་ཏེ། དེ་སྐད་དུའང་དམའ་བར་འདུག་
སྨྲས་ཟླས་པ་ཡིས། མི་བརྒྱན་ནམ་ནི་ནང་བར་དུ། བསྙེན་གནས་ཡན་ལག་ཚང་པར་ནི།
ནང་པར་གཞན་ལས་ནོད་པར་བྱ། ཞེས་གསུངས། འདི་ལེན་པའི་ཡུལ་ལ་དགེ་སློང་དགོས་
པས་མ་ཁྱབ་སྟེ། འདུལ་བ་ལུང་ལས། ཁྱིམ་བདག་མགོན་མེད་ཟས་སྦྱིན་གྱིས་
ཀྱང་། །བསྙེན་གནས་ཕོག་པར་གསུངས་པའི་ཕྱིར། གནས་འཇོག་གི་མདོ་ལས་རིགས་ཀྱི་
བུའམ། རིགས་ཀྱི་བུ་མོ་དད་པ་དང་ལྡན་པ་ཡན་ལག་བརྒྱད་དང་ལྡན་པའི་བསྙེན་གནས
བླངས་པར་འདོད་པས་ནང་པར་ལངས་ལ་དགེ་སློང་དམ་བྲམ་ཟེའི་གཞན་གང་ཡང་རུང་
བ་ཞེས་པ་ཞིག་གི་དྲུང་དུ་སོང་སྟེ། ཞེས་གསུངས་པའི་ཕྱིར། བསྙེན་གནས་ཀྱི་སྡོམ་པའི་
ཡན་ལག་ལ་བརྒྱད་དུ་གྲངས་ངེས་སྟེ་རྩ་བ་བཞི་སྤོང་བ་ཚུལ་ཁྲིམས་ཀྱི་ལན་ལག་ཆང་
སྤོང་བ་བག་ཡོད་ཀྱི་ཡན་ལག །གར་སོགས་ཕྲེང་སོགས། མལ་སྟན་ཆེ་མཐོ། །དུས་མིན་
གྱི་ཁ་ཟས་ཏེ་གསུམ་སྤོང་བ་ནི་བརྟུལ་ཞུགས་ཀྱི་ཡན་ལག་ཡིན་པའི་ཕྱིར་ཏེ། དེ་སྐད་དུ་
ཚུལ་ཁྲིམས་ཡན་ལག་བག་ཡོད་པའི། ཡན་ལག་བརྟུལ་ཞུགས་ཡན་ལག་སྟེ། གཞི་གཅིག་
དེ་བཞིན་གསུམ་རིམ་བཞིན། དེ་ཡིས་དྲན་ཉམས་དྲེགས་པར་གྱུར། ཞེས་གསུངས། འོ་ན་
མཛོད་འགྲེལ་ལས་གང་གིས། ཚེས་བརྒྱད་ལ་རྟབ།་ཏུ་བསྙེན་གནས་ལ་གནས་པར་
བྱའོ། །ཞེས་སྔོན་དུ་ཡང་དག་པར་བླངས་པར་བྱས་པ་དེས་ནི་ཟས་ཟོས་ནས་ཀྱང་ནོད་པར་
བྱའོ། །ཞེས་གསུངས་པ་དང་། ཤན་པས་མཚན་མོ་ཁོ་ན་བསྲུང་ཞིང་། ཕྱི་བོས་ཉིན་མོ་ཁོ་ན་
བསྲུངས་ཆོག་པའི་བསྙེན་གནས་ཀྱི་སྡོམ་པ་གསུངས་པ་དང་འགལ་ལོ་སྙམ་ན། མི་འགལ་
ལུང་དང་པོར་དོན་སྔར་ལེན་མྱོང་བ་སྔོན་དུ་སོང་ནས། ཕྱིས་ལེན་པ་ན་དེ་ལྟར་བྱས་པས་
~376~

མཛོད་ཉི་མའི་དཀྱིལ་འཁོར།
རུང་བ་བསྟན། །ལུང་ཕྱི་མའི་དོན་ལེག་སྤྱད་ཙམ་ལ་དགོངས་པའི་ཕྱིར་དང་། དཀོན་མཆོག་
གི་རྟེན་གྱི་དྲུང་དུ་རང་ཉིད་ཀྱི་བླངས་པ་སོགས་ཀྱིས་ཀྱང་བྱར་མི་རུང་བའི་ཕྱིར་ཏེ། རྩ་བར།
གཞན་ལས་ནོད་པར་བྱ། ཞེས་གསུངས་པའི་ཕྱིར། ཅིའི་ཕྱིར་བསྙེན་གནས་ཞེས་བྱ་ཞེ་ན།
མྱ་ངན་ལས་འདས་པ་ལ་ཉེ་བར་གནས་པས་ན་བསྙེན་གནས་དང་། ཁྱིམ་པ་རྣམས་ཀྱི་ཡིད་
ཀྱི་དགེ་བ། གསོས་འདེབས་ཕྱིར་གསོ་སྦྱོང་ཞེས་ཀྱང་བྱ་སྟེ། ལུང་ལས། གང་ཕྱིར་ཡིད་ཀྱི་
དགེ་བ་གསོས་འདེབས་དེ་ཡི་ཕྱིར། འདི་ནི་བཅོམ་ལྡན་འདས་ཀྱི་གསོ་སྦྱོང་བཤད་ཅེས་
གྲགས་ཞེས་གསུངས་སོ། །སྡོམ་གསུམ་རབ་དབྱེ་ལས་བྱེ་བྲག་སྨྲ་བས་བསྙེན་གནས་
གསུངས། དགེ་སློང་ལས་ལེན་གང་ཟག་ནི། གླིང་གསུམ་སྐྱེས་པ་བུད་མེད་ལས། འགྲོ་བ་
གཞན་ལ་སྡོམ་པ་བཀག།མདོ་སྡེ་པ་རྣམས་དུད་འགྲོ་སོགས། འགྲོ་པ་གཞན་ལའང་སྐྱེ་བར་
བཤད། བླང་པའི་ཡུལ་ཡང་དགེ་བསྙེན་སོགས། གང་ཡང་རུང་ལས་བླང་བར་བྱ། ཞེས་བྱེ་
མདོ་གཉིས་ལུགས་མི་འདྲ་པར་བཤད་ནའང་། རང་ལུགས་ངོ་བོ་ལ་གཟུགས་ཅན་གྱིས་
ཁྱཔ་མ་ཁྱབ་མ་གཏོགས། གཞན་འདྲ་ཞིང་། རྒྱུད་སྡེའི་འོག་མ་ལས་གསོ་སྦྱོང་ཡན་ལག་
བརྒྱད་པའི་བསྙེན་གནས་སམ་སྙུང་གནས་ཡན་ལག་བརྒྱད་པ་ཅེས་གསུངས་པ་དང་མི་
འདྲ་ཡང་། །དོན་ཐ་དད་པའི་ཁྱད་པར་ཡོད་དེ། དེ་ནི་རྟེན་གསུམ་གྱི་དྲུང་དུ་རང་ཉིད་ཀྱིས་
བླངས་པས་སྐྱེ་བའི་ཕྱིར་རོ། །དེ་ཕྱིར་སྨན་བླའི་མདོ་ཆོག་ལས་ཁྱིམ་པ་ཡིན་ན་བསྙེན་
གནས་ཀྱི་ཚུལ་ཁྲིམས་བསྲུངས། ཞེས་དང་། ཡན་ལག་བརྒྱད་དང་ལྡན་པའི་གསོ་སྦྱོང་གི་
སྡོམ་པ་བླངས་པར་བྱ། ཞེས་གསུངས་པའང་འདི་ལ་དགོངས་སོ། །འོ་ན་བསྙེན་གནས་ཀྱི་
སྡོམ་ལྡན་ལ། དགེ་བསྙེན་གྱིས་ཁྱབ་ཕམ་ཅེ་ན། མ་ཁྱབ་སྟེ། དགེ་བསྙེན་ལས་གཞན་པའི་
ཁྱིམ་པ་དང་དགེ་ཚུལ་སོགས་ལའང་བསྙེན་གནས་ཀྱི་སྡོམ་པ་ཡོད་མོད་ཀྱིས་སྐྱབས་སུ་མ་
སོང་བ་ལ་མེད། འོན་ཀྱང་དཀོན་མཆོག་གསུམ་ལ་སྐྱབས་སུ་མ་སོང་བར་བསྙེན་གནས་ཀྱི་
སྡོམ་པ་མི་སྐྱེ་བའི་ཕྱིར། གཞན་ལའང་བསྙེན་གནས་ཡོད་མོད་ཀྱིས། ཞེས་གསུངས་
377་

ཛད་ཉི་མའི་དཀྱིལ་འཁོར།
སོ། །གཞན་ཡང་སོ་ཐར་གྱི་སྡོམ་པ་སྦྱོར་དངོས་རྗེས་གསུམ་ཀ་རང་རང་གི་ངོས་སྐལ་གྱི་
མི་དགེ་བའི་སྦྱོར་དངོས་རྗེས་གསུམ་སྤོང་བ་ལས་ཐོག་བཅས་ཀྱང་དང་རང་བཞིན་གྱི་
བཅས་པ་གཉིས་ཀ་སྤོང་བ་ལས་ཐོབ། གཞི་སེམས་ཅན་དང་སེམས་ཅན་མིན་པ་གཉིས་ཀ་
ལ་བརྟེན་ནས་ཐོབ་སྟེ། འདོད་རྟོགས་ཐམས་ཅད་གཉིས་ཀ་དང་། ད་ལྟར་དག་ལས་ཐོབ་པར་
འགྱུར། ཞེས་སོགས་གསུངས་སོ། ༈ །བརྒྱད་པ་སྐྱེ་བའི་རྟེན་ནི། བྱང་སྒྲ་མི་སྙན་པ་དང་།
མི་མ་ཡིན་པའི་འགྲོ་བ་པོ་དང་། ཟ་མ་དང་མ་ནིང་གང་རུང་མ་ཡིན་པའི་གླིང་གསུམ་གང་
རུང་གི་མིའི་རྟེན་ལས་སོ་ཐར་གྱི་སྡོམ་པ་སྐྱེ་བ་ཡང་ཡིན་ཏེ། ཞུ་བ་ལས། མི་མ་ཡིན་པའི་
འགྲོ་བ་དང་། བྱང་གི་སྒྲ་མི་སྙན་པ་དང་། གཉིས་ནི་སྡོམ་པའི་ཞིང་ཉིད་མ་ཡིན་ནོ། ཞེས་
སོགས་དང་། ཟ་མ་མ་ནིང་སྒྲ་མི་སྙན། མཚན་གཉིས་མ་གཏོགས་མི་རྣམས་ལ། སྡོམ་མིན་
སྡོམ་པའང་དེ་བཞིན་ལ། ཞེས་དང་། འདུལ་བ་རྒྱ་མཚོའི་སྙིང་པོ་ལས། དེ་ལྟར་སོ་ཐར་
རིགས་བརྒྱད་པོ། གླིང་གསུམ་སྐྱེས་པ་བུད་མེད་ཀྱི། རྟེན་ལ་སྐྱེ་ཡིས་ཟ་མ་དང་། མ་ནིང་
མཚན་གཉིས་སོགས་ལ་མིན། ཞེས་གསུངས་པའི་ཕྱིར། །སློབ་དཔོན་གང་སྤེལ་གྱིས། སོ་
སོར་ཐར་པ་ནི་མི་ཁོ་ན་ལ་ཡོད་ཀྱི། ལྷ་ལ་ནི་མེད་དེ། མདོ་ལས། ལྷ་རྣམས་ནི་མི་དག་གིས་
གནས་གསུམ་གྱིས་ཟིལ་གྱི་མནོན་ཏེ། དཔའ་བ་དང་དྲན་པ་དང་ལྡན་པ་དང་། འདིར་ཚངས་
པ་སྤྱོད་པར་གནས་པའོ། །ཞེས་གསུངས་སོ། ། འདིར་ཚངས་པར་སྤྱོད་པ་ནི་རབ་ཏུ་བྱུང་
བ་དང་བསྙེན་པར་རྫོགས་པ་དང༌། དགེ་སློང་གི་དངོས་པོར་གྱུར་བའོ། །ཞེས་བྱ་བའི་ཐ་
ཚིག་པོ། །སྐྱེ་བ་མེད་པས་འདོད་པའི་ལྷ་ཤེས་རབ་ཅན་རྣམས་ལ་ཡང་མེད་ན་གོང་དུ་སྐྱེས་
པ་རྣམས་ལ་ལྟ་མོས་ཀྱང་ཅི་དགོས། ཞེས་གསུངས། འོ་ན་མདོ་ལས། སྒོ་ང་ལས་སྐྱེས་པའི་
ཀླུ་ཟླ་བ་ཕྱེད་ཀྱི་ཚེསབརྒྱད་ལ་གནས་ནས་བྱུང་ཏེ་བསྙེན་གནས་ལ་གནས་སོ། །ཞེས་ཀླུ་ལ་
བསྙེན་གནས་ཡོད་པར་བཤད་པ་དང༌། །ལྷའི་དགེ་བསྙེན་དང་ལྷའི་བཙུན་པ་ཞེས་སོགས་
བཤད་པ་དང་འགལ་ལམ་སྙམ་ན། སྐྱོན་མེད་དེ། དང་པོ་གཉིས་བར་མ་ལེགས་སྤྱད་ཙམ་
~378~

ཛོད་ཉི་མའི་དཀྱིལ་འཁོར།
ཡོད་པ་ལ་དགོངས། གསུམ་པ་དེ་མིའི་རྒྱལ་པོ་ལ་ལྷའི་རྒྱལ་པོ་ཞེས་བརྗོད་པ་ལྟ་བུ་ཆེ་རྗོད་
ཙམ་ཡིན་པའི་ཕྱིར། །སྡོམ་གསུམ་རབ་དབྱེ་ལས་ཀྱང་། །ལྷ་དང་བྱིས་པའི་དགེ་སློང་ནི།
འདུལ་བའི་སྡེ་སྣོད་རྣམས་ལས་བཀག །ཅེས་གསུངས་སོ།
༈།དགུ་པ་གཏོང་རྒྱུ་ལ་བརྒྱད་ཡོད་དེ། སོ་ཐར་གྱི་སྡོམས་པ་སྤྱིའི་གཏོང་རྒྱུ་ལྔ། བྱེ་
བྲག་གི་གཏོང་རྒྱུ་གསུམ་ཡོད་པའི་ཕྱིར་ཏེ། འདུལ་བ་རྒྱ་མཚོའི་སྙིང་པོ་ལས། བསླབ་པ་
ཕུལ་དང་ཤི་འཕོས་དང༌། མཚན་གཉིས་བྱུང་དང་ལན་གསུམ་གྱུར། དགེ་རྩ་ཆད་རྣམས་
མཐུན་མོང་ངོ༌། །ཉི་ཤུ་མ་ལོན་དེར་ཤེས་དང་། རྟེན་ཕྱིར་ཁས་བླངས་ཉིན་ཞག་འདས། རིམ་
བཞིན་དགེ་སློང་དགེ་སློང་མ། བསྙེན་གནས་རྣམས་ཀྱི་མཐུན་མོང་མིན། ཞེས་གསུངས།
སོ་ཐར་གྱི་བསླབ་པ་ཕུལ་བས་སོ་ཐར་གྱི་སྡོམ་པ་གཏོང་སྟེ། དེ་དང་འགལ་བའི་རྣམ་པར་
རིགས་བྱེད་སྐྱེས་པའི་ཕྱིར། །ཚེ་འདི་ནས་ཤི་འཕོས་པས། དེ་གཏོང་སྟེ། དེའི་རྟེན་ཞིག་པའི་
ཕྱིར་དང་། ཁས་བླངས་པའི་དུས་ལས་འདས་པའི་ཕྱིར།ཕོ་མོའི་མཚན་གཅིག་ཅར་དུ་བྱུང་བ་
དང་། མཚན་ལན་གསུམ་དུ་གྱུར་ན་དེ་གཏོང་སྟེ། དེ་ཞིང་ངམ་རྟེན་མིན་པར་སོང་བའི་ཕྱིར་
དགེ་རྩ་ཆད་ན་དེ་གཏོང་སྟེ། ཁྱབ་བྱེད་ལོག་པའི་ཕྱིར། དེས་ན་ལས་རྒྱུ་འབྲས་མེད་པར་ལྟ་
མི་རིགས་ཏེ། དེ་ལྟར་ལྟས་ན་རང་རྒྱུད་ཀྱི་དགེ་རྩ་གཅོད། དགེ་རྩ་ཆད་ན་རང་རྒྱུད་ཀྱི་སོ་
ཐར་གྱི་སྡོམ་པ་གཏོང་བའི་ཕྱིར། །རྟགས་དང་པོ་གྲུབ་སྟེ། མེད་པར་ལྟ་བས་རྩ་བ་གཅོད།
ཞེས་དང་། དགེ་དང་མི་དགེ་མེད་ལྟ་བ། ལོག་པར་ལྟ་བ་ཡིན། ཞེས་དང་། རྒྱུ་དང་འབྲས་ལ་
བཀུར་འདེབས་པས། ཞེས་སོགས་གསུངས་པའི་ཕྱིར། དངོས་བསམ་གང་རུང་གི་སྒོ་ནས་
ལོ་ཉི་ཤུ་མ་ལོན་པ་ལ་དེར་འདུ་ཤེས་པས་སྐྱེས་པའི་རྒྱུད་ཀྱི་དགེ་སློང་གི་སྡོམ་པ་གཏོང་
སྐྱེས་པ་ལ་འཁྲིག་པ་བརྟེན་པར་ཁས་བླངས་ན་དགེ་སློང་མའི་སྡོམ་པ་གཏོང་། མཚན་མོ་འདས་
ན་བསྙེན་གནས་ཀྱི་སྡོམ་པ་གཏོང་བ་ཡིན་ཏེ། རྩ་བར་བསླབ་པ་ཕུལ་དང་ཤི་འཕོས་དང་།
མཚན་གཉིས་དག་ནི་བྱུང་བ་དང་། རྩ་བ་ཆད་དང་མཚན་འདས་ལས། སོ་སོ་ཐར་བའི་
~379 :

མཛོད་ཉི་མའི་དཀྱིལ་འཁོར།
འདུལ་བ་གཏོང་། ཞེས་གསུངས། མདོ་སྡེ་པ་ཁ་ཅིག་རྩ་ལྟུང་བཞི་གང་རུང་གཅིག་བྱུང་བས་
སོ་ཐར་གྱི་སྡོམ་པ་གཏོང་ཞེས་ཟེར། གོས་དམར་བའི་སྡེ་པ་ན་རེ། དམ་པའི་ཆོས་ནུབ་པས་
སོ་ཐར་གྱི་སྡོམ་པ་གཏོང་ཞེས་ཟེར། ཁ་ཆེ་བྱེ་བྲག་སྨྲ་བ་ན་རེ། རྩ་ལྟུང་བྱུང་བ་ལ་ཚུལ་
ཁྲིམས་དང་ལྡན་པ་དང་ཚུལ་ཁྲིམས་འཆལ་བའི་གཞི་མཐུན་ཡོད་དེ། དཔེར་ན་བུ་ལོན་ཅན་
དང་ནོར་ཅན་མི་འགལ་བ་བཞིན་ཏེ། བུ་ལོན་ཁྱེར་ན་ནོར་ཅན་ཁོ་ན་ཡིན་པ་བཞིན་དུ་རྩ་
ལྟུང་བཅོམ་ན་ཚུལ་ལྡན་ཁོ་ནར་འགྱུར་ཞེས་ཟེར་རོ། །རྩ་བར། ཁ་ཅིག་ལྟུང་བར་གྱུར་ལས་
སྨྲ། གཞན་དག་དམ་ཚོས་ནུབ་པ་ལས། ཁ་ཆེ་རྣམས་ནི་བྱུང་བ་ལ། བུ་ལོན་ནོར་ཅན་བཞིན་
དུ་འདོད། ཞེས་དང་། བམ་ལྔར་འདིར་སྡོམ་པ་ཉམས་ཆུང་པ་ལ་བྱའོ། །སྡོམ་པ་གཏན་ནས་
མེད་པ་ནི་མ་ཡིན་ཏེ། འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བའི་སྡེ་སྣོད་ཀྱི་
ལུང་ལས། ཁ་ཆེ་རྣམས་ནི་བྱུང་བ་ལ། ཞེས་སོགས་དང༌། གཞི་འགྲེལ་ལས། ཇི་ལྟར་
ཕྱོགས་གཅིག་ཉམས་པ་ཡིས། མཐའ་དག་ཉམས་པ་མི་འགྱུར་ཞིང་། ཞེས་དང་། ཇི་ལྟར་
ཕྱོགས་གཅིག་བླངས་གྱུར་པས། མཐའ་དག་བླངས་པར་མི་བཞེད་ལྟར། དེ་བཞིན་ཕྱོགས་
གཅིག་འཁྲུགས་གྱུར་པས། མཐའ་དག་འཁྲུག་པ་ཇི་ལྟར་འགྱུར། ཞེས་ལུང་དྲངས་སོ། །དེ་
ཡང་རྩ་ལྟུང་བཞི་གང་རུང་བྱུང་པ་ལ། །བསྙེན་རྫོགས་ཀྱི་སྡོམ་པ་དང་ལྡན་པ་ཡོད་དེ། ལུང་
ལས་དགེ་སློང་ཚུལ་ཁྲིམས་འཆལ་བ་ཞིག་གིས་དགེ་སློང་མ་ལ་ཆོས་སྟོན་ན་ལྟུང་བྱེད་དོ།
ཞེས་གསུངས་ཤིང་། ལྟུང་བྱེད་རྒྱུད་ལྡན་གྱི་གང་ཟག་ཡིན་ན་བསྙེན་རྫོགས་ཀྱི་གང་ཟག་
ཡིན་དགོས་པའི་ཕྱིར་དང་། དགེ་སློང་བཞི་ཏེ་ལྔ་པ་མེད། ལམ་གྱི་རྒྱལ་དང་ལམ་སྟོན་དང་།
ལམ་ཕྱིར་མཚོ་དང་ལམ་སུན་འབྱིན། ཞེས་ལམ་སུན་འབྱིན་པའི་དགེ་སློང་དེ་ཚུལ་ཁྲིམས་
དང་ལྡན་པ་དང་ཚུལ་ཁྲིམས་འཆལ་བ་གཉིས་ཀར་དུ་གསུངས་པའི་ཕྱིར་དང་། མི་ཚངས་
པར་སྤྱད་ཀྱང་འཆབ་སེམས་སྐད་ཅིག་ཀྱང་མ་སྐྱེས་ན། ཆད་པའི་ལས་ཀྱིས་བསླབ་པ་བྱིན་
ནས་དགེ་སློང་གི་སར་འཇོག་པར་གསུངས་པའི་ཕྱིར་དང་། རྩ་ལྟུང་བྱུང་བར་རབ་ཏུ་མི་
~380~

མཛོད་ཉི་མའི་དཀྱིལ་འཁོར།
འབྱིན་པར་གསུངས་པའི་ཕྱིར་དང་། མི་ཚངས་སྤྱོད་ལྟ་བུ་བྱུང་བས་སོ་ཐར་གྱི་སྡོམ་པ་
ཐམས་ཅད་གཏོང་བ་མ་ཡིན་ཏེ། སྡོམ་པ་ཐམས་ཅད་ཡང་དག་པར་འགལ་བའི་རྣམ་པར་
རིགས་བྱེད་མ་སྐྱེས་པའི་ཕྱིར་དང་། དེ་ལྟ་མ་ཡིན་པར་རྩ་ལྟུང་གཅིག་བྱུང་བས་སྡོམ་པ་
མས་ཅད་གཏོང་ན་སོ་ཐར་གྱི་སྡོམ་པ་སྣ་གཅིག་བླངས་པས་ཀྱང་སོ་ཐར་གྱི་སྡོམ་པ་
ཐམས་ཅད་བླངས་པར་འགྱུར་བའི་ཕྱིར། དེ་ལ་མདོ་སྡེ་པ་ན་རེ་མི་འཐད་དེ། །གནོད་བྱེད་
ཡོད་ཅིང་། སྒྲཔ་བྱེད་མེད་པའི་ཕྱིར་ཏེ། དགེ་སློང་ཚུལ་ཁྲིམས་འཆལ་བ་ཞིག་གིས་དགེ་
སློང་མ་ལ་ཆོས་སྟོན་ན་ལྟུང་བྱེད་དོ། །ཞེས་གསུངས་པ་དེ་ངན་སོང་དུ་ལྟུང་བ་ཙམ་ལ་
དགོངས་པའི་ཕྱིར་དང་། ལམ་སུན་འབྱིན་པའི་དགེ་སློང་གསུངས་པ་དེ་དགེ་སློང་གི་ཤ་
ཚུགས་འཛིན་པ་ཙམ་ལ་དགོངས་པའི་ཕྱིར་དང་། མི་ཚངས་པར་སྤྱད་ཀྱང་འཆབ་སེམས་
སྐད་གཅིགས་ཙམ་ཡང་མ་སྐྱེས་ན་ཕམ་པ་འབྱུང་བར་ཁོ་བོ་ཅག་ཀྱང་ཁས་མི་ལེན་པའི་
ཕྱིར་དང་། རྩ་ལྟུང་བྱུང་བ་རབ་ཏུ་མི་འབྱིན་པར་གསུངས་པ་དེ་ངོ་ཚ་མེད་པ་དང་། ཁྲེལ་
མེད་ཤས་ཆེན་པོས་ཉམས་ནས་ཚེ་དེ་ལ་སྡོམ་པ་སྐྱེ་བའི་སྐལ་བ་མེད་པ་ལ་དགོངས་པའི་
ཕྱིར་གནོད་བྱེད་ཡོད་དེ། དགེ་སློང་གིས་དེ་བྱས་ན་བྱས་མ་ཐག་ཏུ་དགེ་སློང་དུ་མི་རུང་
ཞེས་སོགས་གསུངས་པའི་ཕྱིར། །སྐྱོན་མེད་དེ། དེ་ནི་དོན་དམ་པའི་དགེ་སློང་ལ་དགོངས་
པའི་ཕྱིར། ཞེ་ན་མི་འཐད་དེ། མདོ་ལས། དགེ་སློང་ནི་བཞི་སྟེ་མིང་གི་དགེ་སློང་དང་། ཁས་
ཆེ་བའི་དགེ་སློང་དང་། སློང་བའི་དགེ་སློང་དང་དགྲ་བཅོམ་པའི་དགེ་སློང་སྟེ། དོན་འདི་ལ་
གསོལ་བ་དང་གཞིའི་ལས་ཀྱིས་སྙེན་པར་རྫོགས་པའི་དགེ་སློང་ཡིན། ཞེས་གསུངས་པའི་
ཕྱིར། གཞན་ཡང་ཚུལ་ཁྲིམས་འཆལ་པ་དགེ་སློང་གི་ཆོས་དང་ཟང་ཟིང་གི་ལོངས་སྤྱོད་
ལས་ལོགས་སུ་བཀར་བར་གསུངས་པའི་ཕྱིར་དང་། ཚུལ་ཁྲིམས་འཆལ་པ་གནས་ནས་
སྤྲོད་པར་གསུངས་པའི་ཕྱིར། །ཇི་ལྟར་ན་དགེ་སློང་མི་ལ་དགེ་སློང་དུ། སྨྲ་བའི་བྲེ་ཏ་བསལ་
བར་གྱིས། ཤིང་རུལ་དག་ནི་སྤངས་པར་གྱིས། སྙིང་པོ་མེད་པས་དོར་བར་གྱིས། ཞེས་
~381 ~

མཛོད་ཉི་མའི་དཀྱིལ་འཁོར།
གསུངས་སོ། །བཅུ་པ་བསྲུང་བའི་ཕན་ཡོན་ནི། སོ་ཐར་གྱི་སྡོམ་པ་རྣམ་དག་བླངས་ནས་
ཚུལ་བཞིན་དུ་བསྲུང་བ་དེ། ཕན་ཡོན་དཔག་ཏུ་མེད་པ་དང་ལྡན་ཏེ་གནས་སྐབས་མངོན་
མཐོ་དང་མཐར་ཐུག་བྱང་ཆུབ་གསུམ་གང་རུང་ཐོབ་པའི་ཕན་ཡོན་ཡོད་པའི་ཕྱིར་ཏེ།
འདུལ་བ་རྒྱ་མཚོའི་སྙིང་པོ་ལས། སྡོམ་པ་དེ་དག་བསྲུངས་པ་ལས། གནས་སྐབས་འབྲས་
བུ་ལྷ་མི་དང་། མཐར་ཐུག་འབྲས་བུ་བྱང་ཆུབ་གསུམ། ཐོབ་པར་འགྱུར་ཞེས་གསུངས་པའི་
ཕྱིར། རྩོན་ལྡན་རྣམས་ཀྱིས་སོ་སོ་ཐར། རྟག་ཏུ་འབད་པས་བསྲུང་བར་བྱ། ཞེས་གསུངས་
སོ།
༈ །གཉིསཔ་བསམ་གཏན་གྱི་སྡོམ་པ་ལ་མཚན་ཉིད། དབྱེ་བ། ལྡན་ཚུལ། འཐོབ་
ཚུལ། གཏོང་རྒྱུའོ། །དང་པོ་ནི། རང་གི་མི་མཐུན་ཕྱོགས་སུ་གྱུར་པའི་འཆལ་པའི་ཚུལ་
ཁྲིམས་ཀྱི་གཉེན་པོ་བྱེད་པའི་རིགསསུ་གནས་པས་རབ་ཏུ་ཕྱེ་བའི་བསམ་གཏན་གྱི་དངོས་
གཞི་འམ་ཉེར་བསྡོགས་གང་རུང་གི་སས་བསྡུས་པའི་གཟུགས་ན་སྤྱོད་པའི་ཚུལ་ཁྲིམས།
བསམ་གཏན་གྱི་སྡོམ་པའི་མཚན་ཉིད་ཡིན། གཉིས་པ་ནི། ངོ་བོའི་སྒོ་ནས་བསམ་གཏན་གྱི་
དངོས་གཞིའི་སས་བསྡུས་པའི་བསམ་གཏན་གྱི་སྡོམ་པ་དང་། བསམ་གཏན་གྱི་ཉེར་བསྡོགས་
གིས་སས་བསྡུས་པའི་བསམ་གཏན་གྱི་སྡོམ་པ་གཉིས་ཡོད། རྟེན་གྱི་སྒོ་ནས་སོ་སྐྱེའི་རྒྱུད་
ལ་ཡོད་པ་དང་། འཕགས་རྒྱུད་ལ་ཡོད་པ་གཉིས་ཡོད་དོ། ། གསུམ་པ་ནི། གང་ཟག་གང་ལ་
བསམ་གཏན་དང་། ཟག་མེད་ཀྱི་སྡོམ་པ་ལྡན་ཅེ་ན། བསམ་གཏན་གྱི་དངོས་གཞི་འམ་ཉེར་
བསྡོགས་གང་རུང་དང་ལྡན་པ་ལ་བསམ་གཏན་གྱི་སྡོམ་པ་ལྡན། འཕགས་པའི་གང་ཟག་
ལ་ཟག་མེད་ཀྱི་སྡོམ་པ་དང་ལྡན་པ་ཡིན་ཏེ། རྩ་བར། བསམ་གཏན་སྐྱེས་དང་དེ་ལྡན་པ།
ཟག་མེད་འཕགས་པའི་སེམས་ཅན་དང་། ཞེས་གསུངས། སྡོམ་པ་ལ་གཟུགས་ཅན་གྱིས་
ཁྱབ་པ་ཡོད་པ་མ་ཡིན་ཏེ། བསམ་གཏན་དང་ཟག་མེད་ཀྱི་སྡོམ་པ་གཉིས་གཟུགས་ཅན་མ་
ཡིན་པའི་ཕྱིར་ཏེ། དེ་གཉིས་སེམས་ཀྱི་རྗེས་འབྲངས་ཡིན་པའི་ཕྱིར་ཏེ། ཐ་མ་གཉིས་ནི་
~382 ~

མཛོད་ཉི་མའི་དཀྱིལ་འཁོར།
སེམས་རྗེས་འབྲངས་། ཞེས་གསུངས་པའི་ཕྱིར་ཡིད་དང་དབང་པོའི་སྡོམ་པ་ཡིན་ན་
གཟུགས་ཅན་མ་ཡིན་པའི་སྡོམ་པ་ཡིན་དགོས་པའི་ཕྱིར་ཏེ། ཡིད་ཀྱི་སྡོམ་པ་ལེགས་པ་
སྟེ།ཞེས་དང་། མིག་གི་དབང་པོ་སྡོམ་པས་བསྡོམས་ཏེ་གནས། ཞེས་གསུངས་པའི་དོན་
ཡིད་ཤེས་འཁོར་དུ་བྱུང་བའི་དྲན་ཤེས་བཞིན་ལ་ཡིད་ཀྱི་སྡོམ་པ་དང་། དབང་ཤེས་འཁོར་
དུ་བྱུང་བའི་དྲན་ཤེས་བཞིན་ལ་དབང་པོའི་སྡོམ་པ་ཞེས་འཇོག་པ་ཡིན་པའི་ཕྱིར་ཏེ། ཤེས་
བཞིན་དང་ནི་དྲན་དག་གཉིས། ཡིད་དང་དབང་བོའི་སྡོམ་པ་ཡིན། ཞེས་གསུངས་སོ། །དྲན་
པ་དང་ཤེས་བཞིན་གྱི་བྱེད་ལས་བཞག་ཏུ་ཡོད་དེ། དྲན་པས་དམིགས་རྣམས་མ་བརྗེད་
པའི་སྒོ་ནས། རང་དང་མཚུངས་ལྡན་གྱི་དབང་པོ་ཡུལ་ཕྱིན་ཅི་ལོག་ལ་འཇུག་པ་ལས་
འབད་དེ་བསྲུངས། ཤེས་བཞིན་གྱིས་རང་དང་མཚུངས་ལྡན་གྱི་དབང་པོ་ཡུལ་ཕྱིན་ཅི་
ལོག་པ་ལ་འཇུག་མི་འཇུག་བསྲུངས་པ་སྟེ་རྟོག་དཔྱོད་ཀྱིས་བྱ་ར་བྱེད། དེ་ལྟར་དྲན་ཤེས་
བཞིན་གྱིས་རང་དང་མཚུངས་ལྡན་གྱི་དབང་པོ་ཤིན་ཏུ་བསྡོམས་པས་ཡུལ་ཕྱིན་ཅི་ལོག་ལ་
འཇུག་པ་མགོ་མནོན། དེ་ལྟར་ཤིན་ཏུ་བསྒོམ་པས་རང་དང་མཚུངས་ལྡན་གྱི་དབང་པོ་ཡུལ་
ཕྱིན་ཅི་ལོག་ལ་འཇུག་པ་རྩ་བ་ནས་གཅོད་པར་བྱེད་པའི་ཕྱིར་ཏེ། རྣམ་བཤད་རིག་པ་ལས།
དྲན་པས་མ་སྐྱེས་ཕྱིར་འབད་དེ། ཤེས་བཞིན་གྱིས་ནི་སྐྱེས་པ་བསྲུངས་། མནོན་དང་རྩ་
ནས་གཅོད་གཉིས་ཀྱིས། བསྡོམས་དང་བསྒོམ་པ་ཡིན་པར་འདོད། ཞེས་དང་། ལྷ་ཞིག་
གིས། དགེ་སློང་དབང་པོ་ཡུལ་ལ་རྒྱུ་བ་ཞིག་ཡ། རྨ་རྫ་མ་ཙམ་བྱུང་ནས་ཅི་ཞིག་གིས་
དགག་པར་བྱེད་ཅེས་སྨྲས་པ་ན། ལྷ་དྲན་པ་དང་ཤེས་བཞིན་གྱིས་དགག་པར་བྱའོ། །ཞེས་
གསུངས་སོ། བཞི་པ་ཐོབ་ཚུལ་ནི། བསམ་གཏན་དང་ཟག་མེད་ཀྱི་སྡོམ་པའི་ཐོབ་ཚུལ་ཞག་
ཏུ་ཡོད་དེ། བསམ་གཏན་གྱི་སྡོམ་པ་ནི་བསམ་གཏན་གྱི་དངོས་གཞིའམ་ཉེར་བསྡོགས་
ས་སས་བསྡུས་པ་གང་རུང་ལ་བརྟེན་ནས་འཐོབ་སྟེ། ཟག་མེད་ཀྱི་སྡོམ་པ་ཟག་མེད་ཀྱི་
བསམ་གཏན་ས་དྲུག་གང་རུང་ལ་བརྟེན་ནས་ཐོབ་པའི་ཕྱིར། · །བསམ་གཏན་ལས་སྐྱེས་
~383~

མཛོད་ཉི་མའི་དཀྱིལ་འཁོར
བསམ་གཏན་གྱི། ས་ཉིད་ཀྱིས་ཐོབ་ཟག་མེད་ནི། འཕགས་དེས་ཞེས་གསུངས། དེས་ན་སོ་
ཐར་གྱི་སྡོམ་པ་དང་ཟག་མེད་ཀྱི་སྡོམ་པ་འགལ་པར་གཞུང་འདིས་བསྟན་ཏེ། སོ་ཐར་གྱི་
སྡོམ་པ་ལ་འདོད་པའི་སས་སྡུས་པས་ཁྱབ། ཟག་མེད་ཀྱི་སྡོམ་པ་ལ་བསམ་གཏན་ས་དྲུག་
གང་རུང་གིས་བསྡུས་པས་ཁྱབ་པའི་ཕྱིར་ཏེ། རང་འགྲེལ་ལས་ཟག་པ་མེད་པའི་བསམ་
གཏན་གྱི་ས་ཐོབ་པ་དེ་ཉིད་ཀྱིས་ཟག་པ་མེད་པའི་མ་སྡོམ་པ་ཡངཡང་འཐོབ་བོ། །དེ་ལ་ཟག་པ་
མེད་པ་ནི་བསམ་གཏན་གྱི་ས་དྲུག་པོ་བསམ་གཏན་བཞི་དང་མི་ལྕོགས་མེད་པ་དང་བསམ་
གཏན་ཁྱད་པར་ཅན་ཡིན་ནོ། །ཞེས་གསུངས་སོ། །དེ་ཡང་བསམ་གཏན་དང་ཟག་མེད་ཀྱི་
སྡོམ་ལས་ལམ་གྱི་དངོས་གཞི་ཁོ་ན་ལས་ཐོབ། །དུས་གསུམ་པོ་ཐམས་ཅད་ལས་ཐོབ་སྟེ།
བསམ་གཏན་ཟག་མེད་སྡོམ་པ་ནི། དངོས་དང་དུས་ནི་ཐམས་ཅད་ལས། ཞེས་གསུངས།
ལྔ་པ་གཏོང་རྒྱུ་བཤད་པ་ནི། བསམ་གཏན་གཏོགས་པའི་དགེ་བ་ནི། ས་འཕོས་ཉམས་པ་
དག་གིས་གཏོང་། དེ་བཞིན་གཟུགས་མེད་གཏོགས་འཕགས་པ། འབྲས་བུ་ཐོབ་སྦྱངས་
ཉམས་པ་ལས། གསུངས་པས་བསྟན་ཏེ་གོ་སླའོ།
༈ ། གསུམ་པ་ཟག་མེད་ཀྱི་སྡོམ་པ་ལ་མཚན་ཉིད་དང་དབྱེ་བ་གཉིས། དང་པོ་ནི།
འདུས་བྱས་དང་ཟག་མེད་ཀྱི་གཞི་མཐུན་པར་གྱུར་པའི་སྡོམ་པར་དམིགས་པ་ཟག་མེད་ཀྱི་
སྡོམ་པའི་མཚན་ཉིད་ཡིན། དབྱེ་ན་འདོད་པའི་རྟེན་ལ་ཡོད་པ། གཟུགས་ཀྱི་རྟེན་ལ་ཡོད་པ་
གཟུགས་མེད་པའི་རྟེན་ལ་ཡོད་པའི་ཟག་མེད་ཀྱི་སྡོམ་པ་གསུམ་ཡོད་དེ། །གཟུགས་མེད་
ཁམས་པའི་འཕགས་རྒྱུད་ལ་ཟག་མེད་ཀྱི་སྡོམ་པ་ཡོད་པའི་ཕྱིར། ཟག་མེད་ནི་བསམ་
གཏན་ཁྱད་པར་འདུ་ཤེས་མེད། སེམས་ཅན་མ་གཏོགས་གཟུགས་མེད་ནའང༌། ཞེས་འང་
སྒྲ་སྨོས་པ་ལ་དོན་ཡོད་པའི་ཕྱིར་དང་། དེའི་རང་འགྲེལ་ལས། ཟག་པ་མེད་པའི་སྡོམ་པ་ནི་
འདོད་པའི་ཁམས་སུ་སྐྱེས་པ་རྣམས་ལ་ཡང་ཡོད་ལ། བསམ་གཏན་ཁྱད་པར་ཅན་དང་འདུ་
ཤེས་མེད་པའི་སེམས་ཅན་དུ་སྐྱེས་པ་རྣམས་མ་གཏོགས་པ་གཟུགས་མེད་པའི་ཁམས་
~384~

མཛོད་ཉི་མའི་དཀྱིལ་འཁོར།
སུ་སྐྱེས་པ་རྣམས་ལ་ཡོད་དེ། །ཞེས་གསུངས་པའི་ཕྱིར། གཉིས་པ་གཞུང་དོན་ནི་སྡོམ་པ་
ལ་གསུམ་ཡོད་དེ། །སོ་ཐར། བསམ་གཏན། ཟག་མེད་ཀྱི་སྡོམ་པ་གསུམ་ཡོད་པའི་ཕྱིར།
སོ་ཐར་གྱི་སྡོམ་པ་ལ་རིས་བརྒྱད་ཡོད་དེ། དགེ་སློང་ཕ་མའི་དགེ་སློབ་མའི། དགེ་ཚུལ་ཕ་
མའི་དགེ་བསྙེན་ཕ་མའི་བསྙེན་གནས་ཀྱི་སྡོམ་པ་སྟེ་བརྒྱད་ཡོད་པའི་ཕྱིར། །གཉིས་པ་ལྡན་
ཚུལ་ལ་རིགས་བྱེད་ཀྱི་ལྡན་ཚུལ། རིགས་བྱེད་མིན་པའི་ལྡན་ཚུལ། བར་མའི་ལྡན་ཚུལ་
གསུམ་དུ་བྱས་ཏེ་སྟོན་པ་ནི། སོ་སོ་ཐར་གནས་ཇི་སྲིད་དུ་ཞེས་སོགས་གསུངས་སོ།
གསུམ་པ་ཐོབ་གཏོང་ལ། ཐོབ་ཚུལ་དང་། གཏོང་ཚུལ་ལོ། དང་པོ་ལ་སྡོམ་པ། སྡོམ་མིན་
བར་མའི་རྦོབ་ཚུལ་གསུམ། དང་པོ་ལ། ཇི་ལྟར་ཐོབ་པ་དང་། གང་ལས་ཐོབ་པའོ། དང་པོ་
ནི། བསམ་གཏན་ལས་སྐྱེས་བསམ་གཏན་གྱི། ཞེས་གསུངས་སོ།
༈།སྐབས་འདིར་ཞར་བྱུང་སྐྱབས་འགྲོའི་ཡུལ་བྱེ་བྲག་ཏུ་བཤད་པ་སྟོན་པ་ལ། གང་
ཞིག་གསུམ་ལ་སྐྱབས་འགྲོ་སྟེ། རྐང་པའི་སྐབས་སུ་སྤྱི་དོན་དང་གཞུང་དོན་ནོ། ། དང་པོ་
ལ། སྐྱབས་སུ་སོང་བའི་ཕན་ཡོན། སྐྱབས་ཡུལ་གྱི་དཀོན་མཆོག་གསུམ་ངོས་བཟུང་བ།
དེ་ལ་དོགས་པ་སྤངས་པ་སྐྱབས་འགྲོའི་བསླབ་བྱ་བཤད་པའོ། །དང་པོ་ནི། དཀོན་མཆོག་
གསུམ་ལ་སྐྱབས་སུ་སོང་བ་ཡན་ཡོན་དཔག་ཏུ་མེད་པ་དང་ལྡན་ཏེ། གནས་སྐབས་དང་
མཐར་ཐུག་གི་བཞེད་དོན་བདེ་བླག་ཏུ་འགྲུབ་པ། ཉེར་འཚེ་ཀུན་ལས་སྐྱོབས་པའི་སོ་ཐར་
གྱི་སྡོམ་པ་སོགས་ཡོན་ཏན་སྔར་མ་ཐོབ་པ་གསར་དུ་ཐོབ། ཐོབ་ཟིན་གོང་ནས་གོང་དུ་
འཕེལ་བར་འགྱུར་བ་སོགས་ཀྱི་ཕན་ཡོན་བསམ་གྱིས་མི་ཁྱབ་པ་དང་ལྡན་པའི་ཕྱིར་ཏེ།
དཀོན་མཆོག་གསུམ་པོ་འདི་གྲོལ་བ་དོན་གཉེར་གྱི་སྐྱབས་ཡུལ་དུ་འོས་པ་ཁོ་ན་ཡིན་པའི་
ཕྱིར་ཏེ། དེ་ལྟར་དུ་ལུང་རིགས་གཉིས་ཀྱིས་གྲུབ་པའི་ཕྱིར་ལུང་གིས་གྲུབ་སྟེ། རང་འགྲེལ་
དུ་མདོ་སྡེ་རྒྱན་དམ་པ་དྲངས་པ་ལས། འཇིགས་པས་སྐྲག་པའི་མི་རྣམས་ནི། ཕལ་ཆེར་རི་
དང་ནགས་ཚལ་དང་། ཞེས་སོགས་སྐྱབས་རྣམ་དག་མིན་པ་བསྟན་ནས་སྐྱབས་རྣམ་དག་
~385~

མཛོང་ཉི་མའི་དཀྱིལ་འཁོར།
ངོས་འཛིན་པ་ན། གང་ཚེ་གང་ཞིག་སངས་རྒྱས་དང་། ཆོས་དང་དགེ་འདུན་སྐྱབས་སོང་
ལ། །སྡུག་བསྔལ་སྡུག་བསྔལ་ཀུན་འབྱུང་དང༌། །སྡུག་བསྔལ་ཡང་དག་འདས་པ་དང་།
འཕགས་ལམ་ཡན་ལག་བརྒྱད་བདེ་བ། མྱ་ངན་འདས་པར་འགྲོ་གྱུར་དང་། འཕགས་པའི་
བདེན་པ་བཞི་པོ་དག །ཤེས་རབ་ཀྱིས་ནི་ལྟ་བྱེད་པ། སྐྱབས་དེ་གཙོ་བོ་ཡིན་པ་
སྟེ། །སྐྱབས་དེ་མཆོག་ཏུ་གྱུར་པ་ཡིན། སྐྱབས་དེ་ལ་ནི་བརྟེན་ནས་ཀྱང་། སྡུག་བསྔལ་ཀུན་
ལས་གྲོལ་བར་འགྱུར། ཞེས་དང་། སངས་རྒྱས་ཆོས་དང་དགེ་འདུན་ནི། ཐར་པ་འདོད་པ་
རྣམས་ཀྱི་སྐྱབས། ཞེས་གསུངས། རིགས་པས་གྲུབ་སྟེ། དཀོན་མཆོག་གསུམ་པོ་དེ་རང་
འཇིགས་པ་མཐའ་དག་ལས་གྲོལ། །གཞན་འཇིགས་པ་མཐའ་དག་ལས་སྒྲོལ་བའི་ཐབས་ལ་
མཁས། ཐུགས་རྗེ་ཆེན་པོ་ཉེ་རིང་མེད་པར་ཀུན་ལ་འཇུག །ལུས་ཅན་མཐའ་དག་གི་མགོན་
སྐྱབས་དང་དཔུང་གཉེན་དམ་པ་སོགས་ཡིན་པའི་ཕྱིར། །དེ་ལྟ་བུའི་དཀོན་མཆོག་གསུམ་
·ལ་སྐྱབས་སུ་འགྲོ་བའི་རྒྱུ་ཞག་ཏུ་ཡོད་དེ། །རང་སྡུག་བསྔལ་མཐའ་དག་གིས་འཇིགས་
དཀོན་མཆོག་གསུམ་ལ་དེ་ལས་སྐྱོབས་པའི་ནུས་པ་ཡོད་པར་ཡིད་ཆེས་པའི་བློ་གཉིས་པོ་
དེ་ལ་བརྟེན་ནས་སྐྱབས་སུ་འགྲོ་བའི་ཕྱིར། སྐྱབས་སུ་འགྲོ་ཚུལ་བཞག་ཏུ་ཡོད་དེ།
འཇིགས་པ་དེ་ལས་སྐྱོབས་ཕྱིར་དུ་དཀོན་མཆོག་གསུམ་གྱི་སྐྱབས་འོག་ཏུ་ཚུད་པར་དམ་
བཅའ་བ་ལྟ་བུ་ཡིན་པའི་ཕྱིར། ། སྐྱབས་འགྲོའི་ངོ་བོ་བཞག་ཏུ་ཡོད་དེ། འཇིགས་པ་དེས་
འཇིགས། དཀོན་མཆོག་ལ་དེ་ལས་སྐྱོབས་པའི་ནུས་པ་ཡོད་པར་ཡིད་ཆེས་པའི་སྒོ་ནས།
འཇིགས་པ་དེ་ལས་སྐྱོབས་པའི་ཕྱིར་དུ་དཀོན་མཆོག་གི་སྐྱབས་འོག་ཏུ་ཆུག་པར་ཁས་
ལེན་ཅིང་དམ་བཅའ་བས་རབ་ཏུ་ཕྱེ་བ་དེ་ཡིན་པའི་ཕྱིར། །གཉིས་པ་ནི། སངས་རྒྱས་སུ་
བྱེད་པའི་བྱེད་ཆོས་སུ་གྱུར་པའི་ཐད་མི་སྐྱེ་ཤེས་པའི་ཡེ་ཤེས་དེ། སངས་རྒྱས་དཀོན་
མཆོག་ཡིན་གྱི། ། གཟུགས་སྐུ་སངས་རྒྱས་དཀོན་མཆོག་མ་ཡིན་ཏེ། སྐབས་འདིར་
ལོངས་སྤྱོད་རྫོགས་སྐུ་ཁས་མི་ལེན་མཆོག་གི་སྤྲུལ་སྐུ་རྒྱལ་བུ་དོན་འགྲུབ་ཀྱི་ཕུང་པོའི་
~ 386-

མཛོད་ཉི་མའི་དཀྱིལ་འཁོར།
རྒྱུན་ཅན་ཡིན་པས་སྡུག་བསྔལ་བདེན་པ་ཡིན་པའི་ཕྱིར། །དགེ་འདུན་དཀོན་མཆོག་ཏུ་
བྱེད་པའི་ཆོས་སུ་གྱུར་པའི་སློབ་པ་དང་མི་སློབ་པའི་རྒྱུད་ཀྱི་ལམ་བདེན་དགེ་འདུན་
དཀོན་མཆོག་ཡིན་གྱི། ཟུང་བཞི་ཡ་བརྒྱད་དགེ་འདུན་དཀོན་མཆོག་མ་ཡིན་ཏེ། དེ་
རྣམས་ཟག་བཅས་ཡིན་པའི་ཕྱིར། འགོག་བདེན་ཆོས་དཀོན་མཆོག་ཡིན་གྱི་ལུང་གི་ཆོས་
རྣམས་ཆོས་དཀོན་མཆོག་མ་ཡིན་ཏེ། ཟག་བཅས་ཡིན་པའི་ཕྱིར་དང་། ལམ་བདེན་ནི་དགེ་
འདུན་དཀོན་མཆོག་ཏུ་བགྲངས་ཟིན་པའི་ཕྱིར་རོ། །དེ་སྐད་དུ་ཡང་རྩ་བར། གང་ཞིག་
གསུམ་ལ་སྐྱབས་འགྲོ་སྟེ། སངས་རྒྱས་དགེ་འདུན་བྱེད་པའི་ཆོས། མི་སློབ་པ་དང་གཉིས་
ཀ་དང་། མྱ་ངན་འདས་ལ་སྐྱབས་སུ་འགྲོ། །ཞེས་དང༌། གཞི་འགྲེལ་ལས། སངས་རྒྱས་ལ་
ཞེས་བྱ་བ་ནི་སངས་རྒྱས་སུ་བྱེད་པའི་ཆོས་ཟད་པ་དང་མི་སྐྱེ་བཤེས་པ་ལའོ། །ཆོས་ལ་
ཞེས་བྱ་བ་ནི་མྱ་ངན་ལས་འདས་པ་ལའོ། །དགེ་འདུན་ལ་ཞེས་བྱ་བ་ནི་སློབ་པ་དང་མི་སློབ་
པ་ལ་སྟེ་དགེ་འདུན་དུ་བྱེད་པ་དང་། ཞེས་གསུངས་ཅིང་། མཛོད་འགྲེལ་ལས་ཀྱང་། སངས་
རྒྱས་གང་ཞེ་ན། ཟད་པ་ཤེས་པ་ལ་སོགས་པ་འཁོར་དང་བཅས་པ་ཡིན་ནོ། །གཟུགས་ཀྱི་
སྐུ་ནི་སྔ་མ་དང་ཕྱི་མ་བྱེ་བྲག་མེད་པའི་ཕྱིར་རོ། །ཞེས་གསུངས་སོ། །གསུམ་པ་ནི། ཁ་ཅིག་
གཟུགས་སྐུ་སྐྱབས་ཡུལ་མ་ཡིན་ཀྱང༌། སངས་རྒྱས་དཀོན་མཆོག་ཡིན་ཏེ། དེའི་རྒྱུད་ཀྱི་
ཟད་མི་སྐྱེ་ཤེས་པའི་ཡེ་ཤེས་དེ་སངས་རྒྱས་སུ་བྱེད་པའི་བྱེད་ཆོས་ཡིན་པའི་ཕྱིར། ཞེས་དང༌།
གཟུགས་སྐུ་ཆོས་ཅན། སངས་རྒྱས་ཡིན་ཏེ། སངས་རྒྱས་ཐོབ་པའི་ཕྱིར། ཞེས་ཟེར། འོ་ན་
རྒྱུན་ཞུགས་ཆོས་ཅན། དགེ་འདུན་དུ་ཐལ། ཁྱོད་ཀྱི་རྒྱུད་ཀྱི་ལམ་བདེན། ཁྱོད་དགེ་འདུན་
དུ་བྱེད་པའི་བྱེད་ཆོས་ཡིན་པའི་ཕྱིར། །འཁོར་གསུམ་གཞན་ཡང་སྟོན་པ་ཤཱཀྱ་ཐུབ་པའི་
གཟུགས་ཕུང་ཆོས་ཅན། སངས་རྒྱས་སུ་ཐལ། སངས་རྒྱས་ཐོབ་པའི་ཕྱིར། འཁོར་གསུམ།
ཁ་ཅིག་ན་རེ། སྟོན་པ་ཤཱཀྱ་ཐུབ་པ་ཆོས་ཅན། སངས་རྒྱས་སུ་ཐལ། སངས་རྒྱས་ཐོབ་པའི་
འཕགས་པ་ཡིན་པའི་ཕྱིར་དང་། ཁྱོད་སངས་འཕགས་ཡིན་ཏེ། ཁྱོད་གཟུགས་སྐུ་ཡིན་པའི་
~387~

མཛོད་ཉི་མའི་དཀྱིལ་འཁོར
ཕྱིར་དང༌། ཡང་ཁྱོད་ཁ་སྐོང་གི་ཆོས་བཅུ་བཞི་དང་ལྡན་པའི་སྒོ་ནས་ལས་ཀྱི་ཁ་སྐོང་དུ་
འོས་པར་ཐལ། །ཁྱོད་དགེ་སློང་རྣམ་དག་གང་ཞིག །ཁྱོད་སངས་རྒྱས་དཀོན་མཆོག་མ་
ཡིན་པའི་ཕྱིར། མ་ཁྱབ་ན། ཁ་སྐོང་གི་ཆོས་བཅུ་བཞི་ལ་དཀོན་མཆོག་གཞན་མིན་པ་ཞེས་
འདྲེན་མི་རིགས་པའི་ཕྱིར། །ཞེས་ཟེར། འོ་ན་དེ་ཆོས་ཅན། ལམ་བདེན་ཡིན་པར་ཐལ།
འདུས་བྱས་དང་ཟག་མེད་ཀྱི་གཞི་མཐུན་པ་ཡིན་པའི་ཕྱིར་དང་། ཟག་མེད་དུ་ཐལ། སངས་
རྒྱས་ཡིན་པའི་ཕྱིར། འཁོར་གསུམ། གཞན་ཡང་དེ་ཆོས་ཅན། བྱང་འཕགས་སུ་ཐལ། བྱང་
སེམས་ཐོབ་པའི་འཕགས་པ་ཡིན་པའི་ཕྱིར། །འཁོར་གསུམ། གཞན་ཡང་། སྐབས་འདིར་
མདོ་སྡེ་པས་བྱེ་བྲག་སྨྲ་བ་ལ་དེ་བཞིན་གཤེགས་པ་ལ་ངན་སེམས་ཀྱི་ཁྲག་ཕྱུང་བའི་
མཚམས་མེད་མེད་པར་ཐལ། ། གཟུགས་སྐུ་སངས་རྒྱས་མ་ཡིན། ཡེ་ཤེས་ལ་སུས་ཀྱང་
ཁྲག་འབྱིན་མི་ནུས་པའི་ཕྱིར་ཞེས་འཕངས་པ་ལ། བྱེ་བྲག་སྨྲ་བ་ན་རེ། མ་ཁྱབ་སྟེ། རྟེན་ལ་
གནོད་པ་བྱས་པས་བརྟེན་པ་ལ་གནོད་པ་བྱས་པར་འགྱུར་བའི་ཕྱིར་ཞེས་ལན་བཏབ་པ་དེ།
རྩོས་ལན་འགྲེལ་མེད་མཁས་པའི་བཞད་གད་ཀྱི་གནས་སུ་ཐལ། བྱེ་བྲག་སྨྲ་བས་གཟུགས་
སྐུ་སངས་རྒྱས་སུ་ཁས་ལེན་པའི་ཕྱིར། གཞན་ཡང་ཆོས་མངོན་པ་མེ་ལ་བསྲེགས་པའི་
ཆོས་སྤོང་གི་ལས་སྒྲིབ་གཞི་མ་གྲུབ་པར་ཐལ། །བརྡར་བཏགས་པའི་ཆོས་མངོན་པ་ནི་ཆོས་
མངོན་པ་མིན། ། དོན་དམ་པའི་ཆོས་མངོན་པ་སུས་ཀྱང་མེ་ལ་བསྲེགས་མི་ནུས་པའི་ཕྱི་ར།
འཁོར་གསུམ། དེས་ན་དཀོན་མཆོག་གཞན་མིན་པ་ཅེས་པ། སངས་རྒྱས་ཐོབ་པའི་དཀོན་
མཆོག་མིན་པ། ཅེས་པའི་དོན་ཡིན་པས། བཤེས་གཉེན་དམ་པ་ཚུལ་བཞིན་དུ་བསྟེན་ནས་
ཐོས་བསམ་གྱི་སྒྲོ་འདོགས་གཅད་པར་བྱ་ཡི་ལྟར་སྣང་ཆོས་ཀྱིས་བསྟན་པ་ལ་རྨ་འབྱིན་
པར་མི་བྱའོ། །འོ་ན་ག་གོན་དང་བཟང་པོ་ལ། །ཁྱེད་གཉིས་ཚུར་ཤོག །སངས་རྒྱས་དང་
ཆོས་ལ་སྐྱབས་སུ་སོང་ཞིག །གང་ཡང་མ་འོངས་པའི་དུས་ན་དགེ་འདུན་ཞེས་བྱ་བ་འབྱུང་
བར་གྱུར་པ་དེ་ལ་ཡང་སྐྱབས་སུ་སོང་ཞིག །ཅེས་གསུངས་པ་དང་། འགལ་བར་འགྱུར་རོ་
388-

མཛོད་ཉི་མའི་དཀྱིལ་འཁོར།
ཅེ་ན། དེ་ནི་མ་འོངས་པའི་དུས་ཏེ། རྩོད་དུས་ད་ལྟའི་དགེ་སློང་བཞི་ཚོགས་ལྟ་བུའི་དགེ་
འདུན་ལ་དགོངས་པའི་ཕྱིར། བཞི་པ་ནི།སྐྱབས་སུ་སོང་ནས་བསླབ་པར་བྱ་བའི་གཞི་ལ་དུ་
མ་ཡོད་དེ། སོ་སོའི་བསླབ་བྱ་དང་། ཐུན་མོང་པའི་བསླབ་བྱ་གཉིས། དང་པོ་ལ་ཡང་དགག་
པའི་བསླབ་བྱ་དང་བསྒྲུབ་པའི་བསླཔ་བྱ་གཉིས་ཡོད་པའི་ཕྱིར། །གཉིས་པ་གཞུང་དོན་ནི།
སྐྱབས་ཡུལ་གྱི་དཀོན་མཆོག་གསུམ་བཞག་ཏུ་ཡོད་དེ། སངས་རྒྱས་སུ་བྱེད་པའི་ཆོས་སུ་
གྱུར་པའི་ཟད་མི་སྐྱེ་ཤེས་པའི་ཡེ་ཤེས་སངས་རྒྱས་དཀོན་མཆོག ། སློབ་མི་སློབ་ཀྱི་རྒྱུད་
ཀྱིས་ལམ་བདེན་དགེ་འདུན་དཀོན་མཆོག །འགོག་པ་མྱ་ངན་ལས་འདས་པ་ཆོས་དཀོན་
མཆོག་ཡིན་པའི་ཕྱིར། །གཉིས་པ་གང་ལས་ཐོབ་པ་ནི། འདོད་གཏོགས་ཐམས་ཅད་གཉིས་
ཀ་དང་། ཞེས་སོགས་སོ། །གཉིས་པ་གཏོང་ཚུལ་ནི། བསླབ་པ་ཕུལ་དང་ཤིང་འཕོས་དང་།
ཞེས་སོགས། བཞི་པ་ལྡན་པའི་གང་ཟག་སྟོན་པ་ནི། ཟ་མ་མ་ནིང་སྒྲ་མི་སྙན། ཞེས་སོགས།
གཉིས་པ་མདོ་ལས་བྱུང་བའི་རྣམ་གྲངས་ལ་གཉིས་མཚན་ཉིད། མཚན་གཞིའི་དབྱེ་
བའོ། །དང་པོ་ནི། ལས་བདེ་མི་བདེ་དང་གཞན་ནི། ཞེས་སོགས། གཉིས་པ་ལ་ལྔ། རྒྱུ་
འབྲས་ཀྱི་རྟེན་གྱི། འབྲས་བུའི་ངོ་བོ། བྱེད་ལས་ཀྱི་སྒོ་ནས་དབྱེ་བའོ། །དང་པོ་ནི། བསོད་
ནམས་བསོད་ནམས་མིན། ཞེས་སོགས། གཉིས་པ་ནི། མི་སློམ་ལུས་པག་ལས་ཡིད་ཉིད་
ཞེས་སོགས། གསུམ་པ་ནི། དྲི་བཅས་སྤོང་བའི་ལམ་དག་གིས། ཞེས་སོགས། བཞི་པ་ནི།
རིགས་མིན་སྐྱེས་པ་ཉོན་མོངས་ཅན། ཞེས་སོགས། ལྔ་པ་བྱེད་པའི་སྒོ་ནས་དབྱེ་བ་ལ་བཞི།
སྒྲིབ་པ་གསུམ་བཤད་པ། བསོད་ནམས་བྱ་བའི་གཞི་གསུམ། ཆུ་ལོན་གསུམ་བཤད་པ།
རྣམ་གྲངས་གཞན་བསྟན་པའོ། །དང་པོ་ནི། མཚམས་མེད་པའི་ལས་རྣམས་དང་། ཞེས་
སོགས་ཀྱི་སྐབས་སུ། སྤྱི་དོན་དང་གཞུང་དོན་གཉིས།
༈ དང་པོ་ལ་མཚམས་མེད་ཀྱི་ལས་སྒྲིབ་བཤད་པ། ཉོན་མོངས་པའི་སྒྲིབ་པ། རྣམ་སྨིན་གྱི་
སྒྲིབ་པ་བཤད་པའོ། །དང་པོ་ནི། ལས་གཞན་གྱི་བར་དུ་མཚམས་མེད་པར་སྐྱེ་བ་ཕྱི་མ་ལ་
~389~

མཛོད་ཉི་མའི་དཀྱིལ་འཁོར།
དམྱལ་བར་སྐྱེ་ངེས་ཀྱི་རིགས་སུ་གནས་པའི་རབ་ཏུ་ཕྱེ་བའི་ལས་སྒྲིབ་ཏུ་དམིགས་པ་དེ།
མཚམས་མེད་ཀྱི་ལས་སྒྲིབ་ཀྱི་མཚན་ཉིད་ཡིན། དབྱེ་ན་མཚམས་མེད་ལྔ་དང་། ཉེ་བའི་
མཚམས་མེད་ལྔ་ཡོད། །དང་པོ་ནི། རང་འགྲེལ་ལས། མཚམས་མེད་པའི་ལས་རྣམས་ནི་
ལས་ཀྱི་སྒྲིབ་པ་ཡིན་ཏེ། འདི་ལྟ་སྟེ། མ་བསོད་པ་དང་། ཕ་བསོད་པ་དང་། དགྲ་བཅོམ་པ་
བསོད་པ་དང་། དགེ་འདུན་གྱི་དབྱེན་བྱེད་པ་དང་། དེ་བཞིན་གཤེགས་པའི་སྐུ་ལ་ངན་
སེམས་ཀྱིས་ཁྲག་འབྱིན་པའོ། །ཞེས་གསུངས་པ་ལྟར་རོ། །གཉིས་པ་ནི། མ་དགྲ་བཅོམ་མ་
སུན་འབྱིན་དང་། བྱང་ཆུབ་སེམས་དཔའ་ངེས་གནས་དང་། སློབ་པ་གསོད་དང་དགེ་འདུན་
གྱི། འདུ་བའི་སྒོ་ནི་འཕྲོག་པ་དག །མཚམས་མེད་པ་དང་ཆ་འདྲ་སྟེ། ལྔ་པ་མཆོད་རྟེན་
འཇིག་པ་ཡིན། ཞེས་དང༌། དེའི་འགྲེལ་པར་ལྔ་པོ་འདི་དག་ནི་གོ་རིམ་བཞིན་དུ་མཚམས་
མེད་པ་ལྔ་དང་ཆ་འདྲ་བ་ཡིན་ཏེ། གལ་ཏེ་མི་ཚངས་པར་སྤྱོད་པས་མ་དགྲ་བཅོམ་མ་སུན་
འབྱིན་བྱེད་པ་དང་། ངེས་པར་རྟོགས་པའི་བྱང་ཆུབ་སེམས་དཔའ་གསོད་པ་དང༌། སློབ་པ་
གསོད་པ་དང་། དགེ་འདུན་གྱི་ཞལ་དུ་འདུ་བའི་སྒོ་འཕྲོག་པ་དང་མཆོད་རྟེན་འཇིག་པར་
བྱེད་པའོ། །ཞེས་གསུངས་པའི་ཕྱིར། དཔུངས་བཟང་གི་རྒྱུད་ལས་ཀྱང་། ཉོན་མོངས་ཟད་
པའི་མ་ནི་སུན་འབྱིན་ཅིང། མཆོད་རྟེན་འཇིག་ཅིང་བྱང་ཆུབ་སེམས་དཔའ་གསོད། སློབ་པ་
གསོད་ཅིང་དགེ་འདུན་མངའ་བ་ལ། །གང་ཞིག་འདོད་པས་མང་ཉུང་སྐུ་འཕྲོག་པ། མཚམས་
མེད་ཉེ་ལྔར་དེ་བཞིན་གཤེགས་པས་གསུངས། །ཞེས་གསུངས། འོ་ན་དེ་རྣམས་ལ་
མཚམས་མེད་ཞེས་བརྗོད་པའི་རྒྱུ་མཚན་གང་དེ་རྣམས་མཚམས་མེད་དུ་འཇོག་པའི་རྒྱུ་
མཚན་གང༌། དེ་རྣམས་ཁམས་དང་འགྲོ་བ་གང་ན་ཡོད་ཅེ་ན། དེ་རྣམས་ཀྱི་རྣམ་སྨིན་འབྲས་
བུ་མནར་མེད་དུ་ཚེ་ཕྱི་མ་ཁོ་ན་ལ་སྨིན་པར་འགྱུར་བས་ན་མཚམས་མེད་ཅེས་བྱ་སྟེ། བསྐལ་
པར་མནར་མེད་སྨིན་པར་འགྱུར། ཞེས་གསུངས། འོ་ན། མཚམས་མེད་དུ་མ་བྱེད་པ་མི་
སྲིད་པར་གྱུར་རོ། །ཅེ་ན་སྐྱོན་མེད་དེ། མཚམས་མེད་གཅིག་བྱས་པ་ལས་གཉིས་བྱས་པ་
~390~

མཛོད་ཉི་མའི་དཀྱིལ་འཁོར།
དེ་ལུས་ཉིས་འགྱུར་གྱིས་ཆེ་བ་དང༌། སྡུག་བསྔལ་ཉིས་འགྱུར་གྱིས་ཆེ་བ་དང་། ཚེ་ཉིས་
འགྱུར་གྱིས་ལྷག་པ་སོགས་ཀྱི་སྡོམས་མནར་མེད་དུ་སྨིན་པར་འགྱུར་པའི་ཕྱིར་ཏེ། ལྷག་
པས་གནོད་པ་ལྷག་པར་འགྱུར་ཞེས་གསུངས། ཕ་མ་དགྲ་བཅོམ་པ་བསད་པ་གསུམ་
མཚམས་མེད་དུ་འཇོག་པའི་རྒྱུ་མཚན་ཡོད་དེ། ཕ་མ་བསད་པས་ཕནའདོགས་ཀྱི་ཞིང་དམ་
པ་སྤངས་ཞིང་སྦྱོར་བས་དེ་མེད་པར་བྱས། དགྲ་བཅོམ་པ་བསད་པས་ཡོན་ཏན་གྱི་ཞིང་
དམ་པ་སྤངས་ཞིང་། སྦྱོར་བས་དེ་མེད་པར་བྱས་པའི་ཕྱིར་ཏེ། ཕན་འདོགས་པ་དང་ཡོན་
ཏུན་ཞིང་། སྤངས་དང་མེད་པར་བྱས་ཕྱིར་རོ། །ཞེས་གསུངས། ཕ་མ་གཉིས་ཕན་འདོགས་
ཀྱི་ཞིང་ཡིན་ཏེ། དེ་གཉིས་ཀྱི་རང་གི་དལ་འབྱོར་གྱི་ཆོས་བཅོ་བརྒྱད་དང་ལྡན་པའི་མི་
ལུས་འདི་བསྐྱེད་པས་ཤིན་ཏུ་དྲིན་ཆེ་བའི་ཕྱིར་དགྲ་བཅོམ་པ་ཡོན་ཏན་གྱི་ཞིང་ཡིན་ཏེ།
འགྲོ་དང་སྡུག་བསྔལ་ཕན་འདོགས་དང་། ཡོན་ཏན་རྣམས་ཀྱིས་ཞིང་ཁྱད་འཕགས། ཞེས་
གསུངས་ཤིང་། དགྲ་བཅོམ་པས་ཉོན་མོངས་མ་ལུས་པ་སྤངས་པའི་ཕྱིར། དེ་ཡང་མི་ཡིན་
པའི་ཕ་མ་དང༌། དགྲ་བཅོམ་པ་བསད་ན་མཚམས་མེད་དུ་འགྱུར་གྱིས། ལྷ་སོགས་མི་མ་
ཡིན་པའི་རྟེན་ཅན་གྱི་ཕ་མ་བསད་པས་མཚམས་མེད་དུ་མི་འགྱུར་ཏེ། དེ་འདྲ་བཅས་ལྡན་
དགེ་སློང་གིས་བསད་པས་བཅས་ལྡན་དགེ་སློང་ལ་ཕམ་པར་མི་འགྱུར་བའི་ཕྱིར་ཏེ།
དཔེར་ན་འདུལ་བ་རྒྱ་ཆེར་འགྲེལ་ལས། ཕ་བསད་པ་དང་མ་བསད་པ་དང་། དགྲ་བཅོམ་པ་
བསད་པའི་མཚམས་མེད་པ་དག་གིས་བསྐུར་པ་འདེབས་པར་བྱེད་ན། དགེ་འདུན་ལྷག་
མར་འགྱུར་ཏེ། དེ་གསུམ་ཕམ་པར་འགྱུར་བའི་ཕྱིར། ཞེས་གསུངས་པ་བཞིན་ནོ། །ཕ་
བསད་པ་མཚམས་མེད་དུ་འགྱུར་བ་ལ། །སྐྱེས་པ་ཁོ་ན་ཡིན་པ་གཅིག་བསད་པ་དགོས་པ་
མ་བསད་པའི་མཚམས་མེད་དུ་འགྱུར་བ་ལ་པུད་མེད་ཡིན་པ་གཅིག་བསད་པ་
དང་།
དགོས་སམ་ཞེ་ན། མི་དགོས་ཏེ། ཕ་མ་གཉིས་པོ་ཕོ་མོའི་མཚན་སྔ་མ་ལས་གཞན་གཅིག་
ཤོས་སུ་འགྱུར་བ་བསད་པས་མཚམས་མེད་དུ་འགྱུར་བ་ཡོད་པའི་ཕྱིར་ཏེ། མཚན་ནི་
~391~

མཛོད་དཀྱིལ་འཁོར།
གཞན་དུ་གྱུར་ཀྱང་འགྱུར། ཞེས་གསུངས། ཞེས་པ་ནི་མཚན་གྱུར་པ་བསད་ན་མཚམས་
མེད་དུ་འགྱུར་བར་མ་ཟད་ཅེས་པའོ། །མིའི་འགྲོ་བ་པ་ཡིན་པ་གཅིག་གིས། རང་གང་གིས་
མངལ་སྐྱེས་པའི་བུད་མེད་དེ་བསད་པས་མཚམས་མེད་འགྱུར་བས་ཁྱབ་བམ་ཅེས་ན་མ་
ཁྱབ་སྟེ། བུད་མེད་ནང་གི་ནུར་ནུར་པོ་ཟགས་གཞན་གྱི་མངལ་དུ་བླུག་པ་ལས་སྐྱེས་པའི་
མི་དེས་སྔ་མ་རང་གང་གི་ཟླ་མཚན་ལས་བྱུང་བའི་བུད་མེད་དེ་བསད་ན་མཚམས་མེད་དུ་
འགྱུར་ཀྱིས། བུད་མེད་ཕྱི་མ་བསད་ཀྱང་མཚམས་མེད་དུ་མི་འགྱུར་བའི་ཕྱིར་ཏེ། གང་གི་
ཟླ་མཚན་ལས་བྱུང་མ། ཞེས་གསུངས་ཤིང་། འདུལ་བ་ལས་ཀྱང་། དེ་གཅིག་སྐྱེད་པར་
བྱེད་པ་གཉིས་ལས་ཏེ། མཚན་གྱུར་པ་གཉིས་ལས་ཀྱང་ངོ་།།ཞེས་དང་ལུང་ལས། མ་ཡང་
མ་ལགས་དགྲ་བཅོམ་མ་ཡང་མ་ལགས་པའི་བུད་མེད་བསད་པས་མཚམས་མེད་པར་
འགྱུར་བ་མཆིས་སམ་ཞེས་ན་ཡོད་དེ། ཕ་མཚན་གྱུར་བ་བསད་པའོ། །ཞེས་སོགས་
གསུངས་སོ། །གསོད་སེམས་མེད་ན་བསད་ཀྱང་མཚམས་མེད་དུ་མི་འགྱུར་ཏེ། བུས་
ཁྲིའུའི་སྟེང་ན་གོས་ཡོད་པ་དང་སྦྱར་ན་འདི་ན་མི་ཞིག་འདུག་གོ་སྙམ་ནས་མཚོན་སྣུན་པས་
མ་བསད་ཀྱང་མཚམས་མེད་མ་བྱུང་བ་དང་། ཁྲུས་པ་སྤྱི་གཅེར་གྱི་བུས། སྦྲང་བུ་བསལ་
འདོད་ཀྱི་བློས་ཕ་བསད་ཀྱང་མཚམས་མེད་མ་བྱུང་སྟེ། ལྷས། དགྲའོ་བློ་དང་ལྡན་པ་མཆོག་
ཡིན་གྱི། མཛའ་ཤེས་བློ་གྲོས་ཆུང་དུ་འདི་ལྟ་མིན། བློ་གྲོས་ཆུང་དུས་སྦྲང་བུ་བསད་སྙམས་
པས། ཐོ་བས་ཕ་ཡི་ཀླད་པ་བཅོམ་ལ་ལྟོས།ཞེས་དཔེར་བྱས་སོ། །ཕ་དགྲ་བཅོམ་པ་བསད་
པ་ལ་ཡང་དགྲ་བཅོམ་པ་བསད་པའི་མཚམས་མེད་གཅིག་པུ་བྱུང་སྟེ། རྟེན་གཅིག་གི་སྲོག་
བཅད་པ་ཡིན་པས། ཆེས་ལྕི་བ་ཡིན་པའི་ཕྱིར། འོ་ན་རྒྱལ་པོ་ཨུ་ཏྲ་ཡ་ནས། རང་གི་བུ་སྐྲ་
ཅན་ལ་ཁྱོད་ཀྱི་མཚམས་མེད་པ་གཉིས་བྱས་ཏེ། ཕ་བསད་པ་དང་དགྲ་བཅོམ་པ་བསད་
པའོ། །ཞེས་སྤྲིང་པ་དང་། འགལ་ལོ་སྙམ་ན་མི་འགལ་ཏེ། སྒོ་གཉིས་ནས་སྤྱོས་པ་ཙམ་ཡིན་
པའི་ཕྱིར། །བསོད་སེམས་མེད་པར་སངས་རྒྱས་ལ་བརྡེག་པར་བསམ་པ་ཙམ་གྱིས་སངས་
392

,, …1i"
མཛོད་ཉི་མའི་དཀྱིལ་འཁོར།
རྒྱས་ལ་ངན་སེམས་ཀྱི་ཕྲག་ཕྱུང་བར་མི་འགྱུར་ཞིང་། སློབ་པའི་རྟེན་ལ་མཚོན་སྣུན་ན་མི་
སློབ་པའི་རྟེན་ལ་མཐར་ཐུག་གྲུབ་ཀྱང་དགྲ་བཅོམ་པ་བསད་པའི་མཚམས་མེད་དུ་མི་
འགྱུར་ཏེ། སངས་རྒྱས་བརྡེག་པ་སེམས་ལ་མིན། བསྣུན་འོག་དགྲ་བཅོམ་པ་ལ་མིན། ཞེས་
གསུངས། དགེ་འདུན་འཁོར་ལོའི་དབྱེན་བྱེད་པའི་མཚམས་འདི་ཇི་ལྟ་བུ་སྙན་ན། དགེ་
འདུན་སྡེ་གཉིས་ཐུགས་རྩེ་མི་འཕྲོད་པའི་རང་བཞིན་ཅན་ཡང་ཡིན། མ་སྒྲིབ་ལུང་མ་བསྟན་
ཡང་ཡིན་པའི་གཞི་མཐུན་པར་གྱུར་པའི་རྗོད་བྱེད་ཀྱི་འདུ་བྱེད་དུ་དམིགས་པ། དགེ་འདུན་
གྱི་དབྱེན་གྱི་མཚན་ཉིད་ཡིན་ཏེ། དགེ་འདུན་དབྱེན་ནི་མི་འཕྲོད་པའི། །རང་བཞིན་ལྡན་པ་
མ་ཡིན་ཆོས། ཉོན་མོངས་ཅན་མིན་ལུང་བསྟན་མིན། ཞེས་གསུངས། དེ་འདྲའི་དབྱེན་དེ་
དགེ་བ་མ་ཡིན་ཏེ། དེ་དགེ་རྩ་ཆད་པའི་གང་ཟག་ལའང་ལྡན་པའི་ཕྱིར། མི་དགེ་བ་མ་ཡིན་
ཏེ། དེ་མི་དགེ་བ་སྤངས་པའི་གང་ཟག་ལའང་ལྡན་པ་ཡོད་པའི་ཕྱིར། །དེ་འདྲའི་དབྱེན་དེ་
དང་ཕྱོགས་གཉིས་ཀའི་དགེ་འདུན་ཡང་དག་པར་ལྡན་ཏེ། དེ་དང་དགེ་འདུན་ཡང་དག་ལྡན།
ཞེས་གསུངས། དགེ་འདུན་དབྱེན་དེ་ལས་བྱུང་བའི་ཁ་ན་མ་ཐོ་བ་ཡང་ཡིན། རྫུན་ཆེན་པོ་
ཡང་ཡིན་པའི་གཞི་མཐུན་པར་གྱུར་པའི་ལས་སྒྲིབ་ཏུ་དམིགས་པ། །དགེ་འདུན་དབྱེན་
བྱེད་པའི་མཚམས་མེད་ཀྱི་མཚན་ཉིད་ཡིན་ཅིང་། འདི་དང་དགེ་སློང་ལྷས་སྦྱིན་ལྟ་བུ་ཡང་
དག་པར་ལྡན་པ་ཡིན་ཏེ། དེ་ཡི་ཁ་ན་མ་ཐོ་རྫུན། དེ་དང་འབྱེད་པོ་ཡང་དག་ལྡན། ཞེས་
གསུངས། འབྱེད་ཚུལ་ནི་གང་ཟག་གང་གི་ས་འབྱེད་ན། དགེ་སློང་ལྟ་བ་དང་ཚུལ་ཁྲིམས་
རྣམ་དག་དང་ལྡན་པ་ཞིག་གིས་བྱེད་ཀྱིས། ཁྱིམ་པ་དང་སྲེད་པ་སྤྱད་པ་དང་ཚུལ་ཁྲིམས་
འཆལ་བ་སོགས་ཀྱི་འབྱེད་མི་ནུས་ཏེ། སངས་རྒྱས་ལ་འགྲན་འཛུགས་པར་བཞེད་པ་གང་
ཞིག །དེ་དག་ལ་དགེ་འདུན་ཡིད་མི་ཆེས་པའི་ཕྱིར། གང་དུ་འབྱེད་ན། སྟོན་པ་མངོན་སུམ་
དུ་ཞུགས་པ་ལས་གཞན་དུ་འབྱེད་ཀྱི་སྟོན་པའི་དྲུང་དུ་དངོས་སུ་འབྱེད་མི་ནུས་ཏེ། སྟོན་པ་
ཟིལ་ཆེ་ཞེང་བཀའ་བཙན་པའི་ཕྱིར། གང་འབྱེད་ན་བྱིས་པའི་དགེ་འདུན་འབྱེད་ཀྱིས།
393~

མཛོད་ཉི་མའི་དཀྱིལ་འཁོར།
འཕགས་པའི་དགེ་འདུན་འབྱེད་མི་ནུས་ཏེ། འཕགས་པས་བདེན་པ་མངོན་སུམ་དུ་མཐོང་
ཞིང་། སངས་རྒྱས་ལ་ཤེས་ནས་དད་པ་ཐོབ་པའི་ཕྱིར། བྱེ་བའི་ཚད་ཇི་ལྟ་བུ་ཞེ་ན། སྟོན་པ་
སངས་རྒྱས་ལས་གཞན་དགེ་སློང་ལྷས་འབྱིན་ལྟ་བུ་ལ་སྟོན་པ་དང་། སངས་རྒྱས་ཀྱི་བསྟན་
པ་ལས་གཞན་ལྷས་འབྱིན་གྱིས་བཅས་པའི་བསླབ་ཚིགས་ལྔ་སོགས་ལ་བཟོད་པ་སྟེ། དང་
པ་དང་དད་པ་དང་ལམ་དུ་འཛིན་པ་དེ་དབྱེ་བ་ཡིན་ཅིང༌། །བསླབ་ཚིགས་ལྔ་ནི། ཞོ་མི་
འཐུང་བདང༌། ཤ་མི་ཟ་བ་དང་། ལན་ཚྭ་ལོངས་སྤྱོད་མི་བྱེད་པ་དང་། གོས་མ་དྲས་པར་
བསྒོ་བ་དང་གྲོང་དུ་འདུག་པའོ། །ཡུན་ཇི་ཙམ་དུ་གནས་ན། དགེ་འདུན་དབྱེ་བ་དེ་ཞག་
གཅིག་ཏུ་མི་གནས་ཏེ། ནམ་མ་ལངས་གོང་དུ་མཆོག་ཟུང་གཅིག་གིས་འདུམ་པར་བྱེད་པ་
རྟེན་འབྲེལ་གྱི་ཆོས་ཉིད་ཡིན་པའི་ཕྱིར། ། དེས་ཚིག་ནི་དགེ་འདུན་གྱི་དབྱེན་དེ་ལ་འཁོར་ལོའི་
དབྱེན་ཞེས་བརྗོད་པའི་རྒྱུ་མཚན་ཡོད་དེ། །དགེ་འདུན་དབྱེན་མ་འདུམ་གྱི་བར་དུ་གདུལ་
བྱའི་རྒྱུརྒྱུད་ལ་འཕགས་ལམ་སྐྱེ་པའི་གེགས་བྱེད་པའི་ཕྱིར་ཏེ། མདོ་སྡེ་ལས་བརྒྱ་པར། དགེ་
འདུན་བྱེ་བ་དེའི་ཚེ་དགེ་སློང་རྣམས་ཀྱི་རྣལ་འབྱོར་ཡང་མེད། ཡིད་ལ་བྱེད་པའང་མེད། ཁ་
སྟོན་བྱེད་པའང་མེད། མདོ་སྡེ་སེམས་པའང་མེད། འདུལ་བ་སེམས་པ་འང་མེད། ཆོས་
མངོན་པ་སེམས་པའང་མི་དྲན་ཏེ། དགེ་བའི་ཕྱོགས་ཐམས་ཅད་ཀྱི་བར་ཆད་དུ་འགྱུར་
རོ། །ཞེས་གསུངས། དགེ་འདུན་འཁོར་ལོའི་དབྱེན་དེ། འཛམ་བུ་གླིང་ཁོ་ན་ན་ཡོད་ཀྱི་གླིང་
གཞན་ན་མེད་དེ། གླིང་གཞན་གསུམ་ན་འགྲན་ཟླ་མཆོག་གི་སྤྲུལ་སྐུ་མི་བཞུགས་པའི་
ཕྱིར། །དབྱེན་འདི་དགེ་སློང་དགུས་འགྲུབ་སྟེ། ཕྱོགས་རེ་རེ་དགེ་འདུན་ཚང་བ་རེ་དང་།
འབྱེད་པ་པོའི་དགེ་སློང་གཅིག་ཏེ་དགུ་དགོས་པའི་ཕྱིར། །དེ་སྐད་དུའང་དགེ་སློང་ལྟ་སྤྱོད་
ཚུལ་ལྡན་པས། འབྱེད་དེ་གཞན་དུའང་བྱིས་པ་རྣམས། སྟོན་དང་ལམ་གཞན་ལ་བཟོད་པས།
བྱེའོ་དེ་ནི་མི་གནས་སོ། །དེ་ནི་འཁོར་ལོའི་དབྱེན་དུ་འདོད། འཛམ་བུ་གླིང་ནའོ་དགུ་
སོགས་ཀྱིས། ཞེས་གསུངས། འོ་ན་ལས་ཀྱི་དབྱེན་ཇི་ལྟ་བུ་ཞེ་ན། མཚམས་ནང་གཅིག་གི་
~394~

མཛོད་ཉི་མའི་དཀྱིལ་འཁོར།
ནང་དུ་དགེ་འདུན། གཉིས་བློ་མི་ཐུན་པས་གསོ་སྦྱོང་སོགས་ལས་བརྒྱ་རྩ་གཅིག་གང་རུང་
བྱེད་པའི་རབ་ཏུ་ཕྱེ་བར་དམིགས་པ་དེ་ལས་དབྱེན་གྱི་མཚན་ཉིད་དང་དབྱེན་འདི་སྒྲ་མི་
སྙན་མ་གཏོགས་གླིང་གསུམ་ན་ཡོད། གྲངས་དགེ་སློང་བརྒྱད་ཡན་ཚད་ཀྱིས་འགྲུབ་སྟེ།
ལས་གྱི་དབྱེན་ནི་གླིང་གསུམ་ན། དེ་ནི་བརྒྱད་དག་ཡན་ཆད་ཀྱིས། ཞེས་གསུངས། དགེ་
འདུན་འཁོར་ལོའི་དབྱེན་མི་འབྱུང་བའི་དུས་དེ་ལ་དྲུག་ཡོད་དེ། སྟོན་པས་དང་པོར་ཆོས་
འཁོར་བསྐོར་ནས་རིང་པོ་མ་ལོན་པའི་འདིའི་ཚེ་མི་འབྱུང་སྟེ། གདུལ་བྱ་རྣམས་དགའ་བར་
ཤ་གཅིག་པས་བློ་མཐུན་པའི་ཕྱིར། མཐར་སྟོན་པ་མྱ་ངན་འདའ་ཚུལ་སྟོན་པའི་ཚེ་འདི་མི་
བྱུང་སྟེ། གདུལ་བྱ་རྣམས་སངས་རྒྱས་ལ་དཀོན་པ་དང་། མི་རྟག་པར་ཡིད་ལ་བྱེད་པས་
སེམས་སྐྱོ་ཤས་ཆེ་བར་ཤ་གཅིག་པས་བློ་མཐུན་པའི་ཕྱིར། །བར་དུ་བསྟན་པ་ལ་ལྟ་བ་དང་
ཚུལ་ཁྲིམས་ཀྱི་སྐྱོན་མ་བྱུང་བའི་ལོ་བཅུ་གཉིས་ཀྱི་བར་དུ་འདི་མི་འབྱུང་སྟེ། བསྟན་པ་སྐྱོན་
མེད་པར་གནས་པའི་ཕྱིར། སྟོན་པ་སངས་རྒྱས་ནས་ལོ་བཅུ་གཉིས་ཀྱིས་བར་དུ་བསྟན་པ་
སྐྱོན་མེད་པར་གནས་ཏེ། འདུལ་བ་མེ་ཏོག་ཕྲེང་རྒྱུད་ལས། སྟོན་ཀའི་ཆུ་བཞིན་དྲི་མེད་པར།
སྟོན་པའི་བསྟན་པ་བཅུ་གཉིས་ལོར། ལྟུང་བ་མེད་པར་ལེགས་གནས་ཏེ། །ཉོན་མོངས་སྤོང་
བར་བྱེད་པ་ཡིན། །ཞེས་གསུངས། དེའི་ཚེ་གསོ་སྦྱོང་བྱེད་པ་ན། །སྡིག་པ་ཐམས་ཅད་མི་
བྱ་སྟེ། །དགེ་བ་ཕུན་སུམ་ཚོགས་པ་སྤྱད། །རང་གི་སེམས་ནི་ཡོངས་སུ་འདུལ། འདི་ནི་
སངས་རྒྱས་བསྟན་པ་ཡིན། ལུས་ཀྱི་སྡོམ་པ་ལེགས་པ་སྟེ། །ངག་གི་སྡོམ་པ་ལེགས་པ་
ཡིན། ཡིད་ཀྱི་སྡོམ་པ་ལེགས་པ་སྟེ། །ཐམས་ཅད་དུ་ནི་སྡོམ་པ་ལེགས། ཀུན་ཏུ་སྡོམ་པའི་
དགེ་སློང་ནི། སྡུག་བསྔལ་ཀུན་ལས་རབ་ཏུ་གྲོལ། །དགེ་རྣམས་བསྲུངས་ཞིང་ཡིད་ཀྱང་
རབ་བསྡམས་ཏེ། ལུས་ཀྱི་མི་དགེ་བ་དག་མི་བྱེད་ཅིང༌། །ལས་ལམ་གསུམ་པོ་འདི་དག་
རབ་སྦྱངས་ན། །དྲང་སྲོང་གསུངས་པའི་ལམ་ནི་ཐོབ་པར་འགྱུར། །ཞེས་སྟོན་པ་ཙམ་གྱིས་
གསོ་སྦྱོང་དུ་འགྱུར། །འོ་ན་བསྟན་པ་ལ་ལྟ་བའི་སྐྱོན་བྱུང་ཚུལ་ཇི་ལྟར་ཞེ་ན། བོང་རྫི་ལས་
~395~

མཛོད་ཉི་མའི་དཀྱིལ་འཁོར།
རབ་ཏུ་བྱུང་བའི་དགེ་སློང་འཆི་ལྟས་ཞེས་པ། །འཆར་ཀ་དང་ལྷན་ཅིག་གནས་ངན་ལེན་
ཀུན་ཏུ་སྤྱོད་པ་ལས།།འཆར་ཀས་འབད་པས་དགྲ་བཅོམ་པ་འཐོབ་པ་དང་། དེ་ལ་སྡིག་པའི་
ལྟ་བ་འདི་ལྟ་བུ་བྱུང་སྟེ། བཅོམ་ལྡན་འདས་ཀྱི་བར་དུ་གཅོད་པའི་ཆོས་སུ་གསུངས་པ་དེ་
དག་བསྟེན་ཀྱང་བར་དུ་གཅོད་པར་མི་འགྱུར་ཏེ། དེ་ལྟར་ཆོས་བསྟན་པ་དག་གིས་ཤེས་སོ་
ཞེས་ཟེར་བ་ལྟ་བུ་ལྟ་བའི་སྐྱོན་ཡིན་ནོ། །མཆོག་ཟུང་གཅིག་མ་བྱུང་བའི་སྔ་རོལ་དུ་འདི་མི་
འབྱུང་སྟེ། དགེ་འདུན་དབྱེན་འདི་མཚན་རངས་པར་མི་གནས་ཤིང་། མཆོག་ཟུང་གཅིག་
གིས་སྡུམ་པ་ཆོས་ཉིད་ཡིན་པའི་ཕྱིར། །ཐུབ་པ་ནོངས་པ་སྟེ་མྱ་ངན་ལས་འདས་པའི་འོག་
ཏུ་མི་འབྱུང་སྟེ་འགྲན་ཟླ་མེད་པའི་ཕྱིར། །མཚམས་ཆེ་ཆུང་མ་བཅད་པ་དག་ཏུའང་འདི་མི་
འབྱུང་སྟེ། མཚམས་ནང་གཅིག་ཏུ་བྱེ་བ་དགོས་པའི་ཕྱིར་ཏེ། དེ་སྐད་དུའང༌། དང་པོ་མཐའ་
སྐྱོན་ཟུང་གཅིག་གིས། སྔ་རོལ་ཐུབ་པ་ནོངས་པ་དང་། །མཚམས་མ་བཅད་པ་དག་ཏུ་ཡང་།
འཁོར་ལོའི་དབྱེན་ནི་མི་འབྱུང་ངོ༌། །ཞེས་གསུངས་དགེ་འདུན་འཁོར་ལོའི་དབྱེན་འདི་རྟོ
པ་ཐམས་ཅད་ལ་འབྱུང་བས་མ་ཁྱབ་ཀྱིས། བདག་ཅག་གི་སྟོན་པ་ཁོ་ན་ལ་འབྱུང་བའི་རྒྱུ་
མཚན་ཡོད་དེ། །སྔོན་བདག་ཅག་གི་སྟོན་པས།སློབ་ལམ་གྱི་གནས་སྐབས་སུ་བྲམ་ཟེ་པྱང་
ཆུབ་སེམས་པར་གྱུར་པ་གཅིག་གི་ཚེ་དྲང་སྲོང་མངོན་ཤེས་ལྔ་དང་ལྡན་པ་ཞིག་གི་འཁོར་
ཕྱེ་བས་དེའི་ལས་ཀྱི་རྣམ་པར་སྨིན་པའི་ལྷག་མ་ལུས་པ་ཡིན་ཏེ། འབྱེད་པ་པོའི་དགེ་སློང་
ལྷས་བྱིན་དེའི་ཚེ་དེའི་དུས་ཀྱི་དྲང་སྲོང་དེ་ཡིན་པས་སྔོན་གྱི་སྨོན་ལམ་གྱི་དབང་གིས་ཕྱེ་
བའི་ཕྱིར་ཞེས་ཉན་ཐོས་སྡེ་པ་འཆད་དོ། །མཚམ་མེད་ཀྱི་ལས་སྒྲིབ་ལྔ་པོ་དེ་སྒྲ་མི་སྙན་མ་
གཏོགས་པའི་གླིང་གསུམ་ཁོ་ན་དང་། གླིང་གསུམ་གྱི་མིའི་ནང་ནས་ཀྱང་ཟམ་དང་མ་ནིང་
མ་གཏོགས་པའི་སྐྱེས་པ་བུད་མེད་རྣམས། ཁོ་ན་ལ་ཡོད་དེ། རྩ་བར། མཚམས་མེད་གླིང་
གསུམ་དག་ན་ཡོད། ཞེས་དང་འགྲེལ་པར། བྱང་སྒྲ་མི་སྙན་དང་འགྲོ་བ་གཞན་དག་ན་ཡང་
མེད་ན་ཁམས་གཞན་ལྟ་སྨོས་ཀྱང་ཅི་དགོས། །དེ་དག་ན་ཡང་སྐྱེས་པ་དང་བུད་མེད་རྣམས་
396~

མཛོད་ཉི་མའི་དཀྱིལ་འཁོར།
ཁོ་ན་ལ་ཡོད་ཀྱི། ཟ་མ་སོགས་ལ་མི་འདོད་དོ། །ཅིའི་ཕྱིར་ཞེ་ན། སྡོམ་པ་མེད་པའི་གཏན་
ཚིགས་གང་ཡིན་པ་དེ་ཉིད་ཀྱི་ཕྱིར་རོ། །ཞེས་གསུངས་པས། དེ་དག་སྡིག་པའི་བསམ་པ་
མི་ལྡན་ཞིང་། སོ་ཐར་གྱི་སྡོམ་པ་གསར་དུ་སྐྱེ་བའི་རྟེན་མིན་པའི་ཕྱིར་དང་ཕ་མའི་ངོས་
ནས་ལུས་དབང་པོ་མ་ཚང་བས་བསྐྱེད་པ་དང་། བྱམས་པ་དང་ཕན་པ་ཆུང་། བུ་ཚའི་ངོས་
ནས་ཕ་མ་ལ་ངོ་ཚ་དང་ཁེལ་ཡོད་ཤས་ཆུང་བའི་ཕྱིར། །དེ་སྐད་དུའང་། ཕན་དང་ངོ་ཚ་ཆུང་
བའི་ཕྱིར། །ཟ་མ་སོགས་ལ་མི་འདོད་དོ། །ཞེས་གསུངས།
༈ གཉིས་པ་ཉོན་མོངས་པའི་སྒྲིབ་པ་བཤད་པ་ལ། མཚན་ཉིད་དང་དབྱེ་བ། ཁམས་གང་ན་
ཇི་ལྟར་ཡོད་པའོ། །དང་པོ་ནི། སྤྱིར་ཐར་པའི་གོ་འཕང་ཙམ་ཐོབ་པར་བྱེད་པ་ལ་བར་དུ་
གཅོད་ཅིང་སེམས་རྒྱུད་རབ་ཏུ་མ་ཞི་བར་བྱེད་པའི་རིགས་སུ་གནས་པས་རབ་ཏུ་ཕྱེ་བའི་
སེམས་བྱུང་དུ་དམིགས་པ། །ཉོན་མོངས་པའི་མཚན་ཉིད་དང་། གཉིས་པ་ནི། དེ་ལ་ཉོན་
མོངས་པ་ཤས་ཆེ་བ་སྟེ་རྒྱུན་རིང་བ་དང་། རྣོ་བ་གཉིས། དང་པོ་ནི། ཉོན་མོངས་པ་ཆུང་དུ་
ལས་འབྲིང་། འབྲིང་ལས་ཆེན་པོ་རྒྱུན་མི་ཆད་པར་འབྱུང་བས་ན་གཉེན་པོས་སྤོང་དཀའ་
བའི་ཕྱིར་ཉོན་མོངས་པ་ཤས་ཆེན་པོ་ཞེས་བྱའོ། །གཉིས་པ་ནི། ཤུགས་དྲག་ཏུ་འབྱུང་བའི་
ཉོན་མོངས་ཏེ། དེ་སྤོངས་སླ་བས་སྐབས་འདིར་དངོས་སུ་མ་བསྟན་ཏོ།།གསུམ་པ་ནི།ཉོན་
མོངས་ཤས་ཆེ་བའི་སྒྲིབ་པ་དང༌། རྣམ་སྨིན་གྱི་སྒྲིབ་པ་གཉིས་ཀ་འགྲོ་པ་ལྔ་པོ་ཐམས་ཅད་
ན་ཡོད་དེ། ལྷག་མ་འགྲོ་བ་ལྔ་དག་ན་ཞེས་གསུངས། གསུམ་པ་རྣམ་སྨིན་གྱི་སྒྲིབ་པ་ལ་
མཚན་ཉིད་དང་དབྱེ་བ་གཉིས། དང་པོ་ནི། མི་དགེ་བ་དང་དགེ་བ་ཟག་བཅས་གང་རུང་གི་
རྣམ་སྨིན་གྱི་འབྲས་བུར་གྱུར་པའི་རིགས་སུ་གནས་པའི་རབ་ཏུ་ཕྱེ་བའི་སྒོ་ནས་རྣམ་སྨིན་
གྱི་ཕུང་པོར་དམིགས་པ་དེ། རྣམ་སྨིན་གྱི་སྒྲིབ་པའི་མཚན་ཉིད། གཉིས་པ་ནི། དེ་ལ་དབྱེ་ན།
ངན་སོང་བའི་རྒྱུད་ཀྱིས་བསྡུས་པའི་རྣམ་སྨིན། ལྷའི་རྒྱུད་ཀྱིས་བསྡུས་པའི་རྣམ་སྨིན། མིའི་
རྒྱུད་ཀྱིས་བསྡུས་པའི་རྣམ་སྨིན་དང་གསུམ། དང་པོ་ནི་ངན་སོང་བའི་ཕུང་པོ་ལྟ་བུ། གཉིས་
397

མཛོད་ཉི་མའི་དཀྱིལ་འཁོར།
པ་ནི། འདུ་ཤེས་མེད་པའི་ཕུང་པོ་ལྟ་བུ། །གསུམ་པ་ནི། སྒྲ་མི་སྙན་པའི་ཕུང་པོ་ལྟ་བུ་ཡིན་
ཏེ། དེ་སྐད་དུའང་། ངན་འགྲོ་དང་། འདུ་ཤེས་མེད་པའི་སེམས་ཅན་དང་། སྒྲ་མི་སྙན་སྒྲིབས་
གསུམ་དུ་འདོད། ཞེས་གསུངས། གཉིས་པ་གཞུང་དོན་ནི། ལས་སྒྲིབ། ཉོན་མོངས་ཤས་ཆེ་
བའི་སྒྲིབ་པ། རྣམ་སྨིན་གྱི་སྒྲིབ་པ་གསུམ་ནི། སྐབས་འདིར་སྒྲིབ་པར་ཇོག་པའི་རྒྱུ་མཚན་
ཡོད་དེ། འཕགས་ལམ་དང་འཕགས་ལམ་གྱི་སྦྱོར་བ་ལ་སྒྲིབ་པས་དེ་ལྟར་བཞག་པའི་ཕྱིར།
༈ གཉིས་པ་བསོད་ནམས་བྱ་བའི་གཞི་གསུམ་བཤད་པ་ནི། གསུམ་པོ་བསོད་
ནམས་བྱ་བ་དང་། རྐང་པ་གཉིས་སོགས་ཀྱི་སྐབས་སུ། སྤྱི་དོན་དང་གཞུང་དོན་གཉིས།
དང་པོ་ལ་སྦྱིན་པ་ལས་བྱུང་བའི་བསོད་ནམས་བྱ་བའི་གཞི། ཚུལ་ཁྲིམས་ལས་བྱུང་བའི་
བསོད་ནམས་བྱ་བའི་གཞི། སྒོམ་པ་ལས་བྱུང་བའི་བསོད་ནམས་བྱ་བའི་གཞི་བཤད་
པའོ། །དང་པོ་ལ་སྦྱིན་པའི་མཚན་ཉིད། །དབྱེ་བ། སྦྱིན་པ་གཏོང་ཚུལ་དང་གསུམ། དང་པོ་
ནི། མཆོད་པའམ་ཕན་གདགས་པར་འདོད་པས་ཀུན་ནས་བླངས་ཏེ། བདོག་པའི་དངོས་པོ་
གཏོང་བར་བྱེད་པས་རབ་ཏུ་ཕྱེ་བའི་ལུས་ངག་གི་ལས་ཀུན་སློང་དང་བཅས་པའི་དགེ་བར་
དམིགས་པ། སྐབས་འདིར་བསྟན་སྦྱིན་པའི་མཚན་ཉིད་ཡིན་ཏེ། རྩ་བར། གང་གིས་སྦྱིན་
བྱེད་དེ་སྦྱིན་པ། ཆོས་དང་ཕན་གདགས་འདོད་པ་ཡིན། ལུས་དང་ངག་ལས་སློང་དང་
བཅས། ཞེས་དང་། རང་འགྲེལ་ལས། གང་ཚེ་སྐྱེ་བོ་དགེ་ཡིད་ཀྱིས། རང་གི་རྫས་དག་སྦྱིན་
བྱེད་པ། །དེ་ཚེ་དགེ་བའི་ཕུང་པོ་རྣམས། སྦྱིན་པ་ཞེས་ནི་བརྗོད་པ་ཡིན། ཞེས་དང༌། དྲང་
སྲོང་རྒྱས་པས་ཞུས་པའི་མདོ་ལས། དྲང་སྲོང་ཆེན་པོ་དད་པས་གང་ཅུང་ཟད་སྦྱིན་པ་དེ་
དག་ཐམས་ཅད་ནི་སྦྱིན་པ་ཞེས་བྱའོ། །ཞེས་གསུངས། གྲུབ་མཐའ་གོང་མ་བས་གཏོང་བའི་
སེམས་པ་མཚུངས་ལྡན་དང་བཅས་པས་རབ་ཏུ་ཕྱེ་བའི་སེམས་བྱུང་དུ་དམིགས་པ། སྦྱིན་
པའི་མཚན་ཉིད་དུ་བཞེད་དེ་སྤྱོད་འཇུག་ལས་བདོག་པ་ཐམས་ཅད་འབྲས་བཅས་ཏེ། སྐྱེ་བོ་
ཀུན་ལ་བཏུང་སེམས་ཀྱིས། སྐྱིན་པའི་ཕ་རོལ་ཕྱིན་གསུངས་ཏེ། དེ་ལྟས་དེ་ནི་སེམས་ཉིད་
~398~

མཛོད་ཉི་མའི་དཀྱིལ་འཁོར།
དང་། ཞེས་གསུངས། སྦྱིན་འབྲས་ནི། མྱོང་པ་རྒྱུ་མཐུན་ནམ་བདག་འབྲས་ལ་ལོངས་
སྤྱོད་རྒྱུ་ཆེན་པོ་ཅན་འབྱུང་སྟེ། དེ་འབྲས་ལོངས་སྤྱོད་ཆེན་པོ་ཅན། ཞེས་གསུངས། །གཉིས་
པ་ནི། དེ་ལ་དབྱེ་ན། སོ་སྐྱེས་ཆགས་བཅས་ཀྱིས་མཆོད་རྟེན་ལ་བྱིན་པ་ལྟ་བུ་བདག་ཁོ་
ནའི་དོན་དུ་སྦྱིན་པ། །འཕགས་པ་ཆགས་བྲལ་གྱིས་སེམས་ཅན་ཐམས་ཅད་ཀྱི་ཕྱིར་དུ་
སྦྱིན་པ་ལྟ་བུ་གཞན་ཁོ་ནའི་དོན་དུ་སྦྱིན་པ། །འཕགས་པ་ཆགས་ཅན་དང་སོ་སྐྱེས་སེམས་
ཅན་ཐམས་ཅད་ཀྱི་ཕྱིར་བྱིན་པ་ལྟ་བུ་བདག་གཞན་གཉིས་ཀའི་དོན་དུ་བྱིན་པ། འཕགས་པ་
ཆགས་བྲལ་གྱིས་མཆོད་རྟེན་ལ་བྱིན་པ་ལྟ་བུ་བདག་གཞན་གཉིས་ཀ་མ་ཡིན་པའི་དོན་དུ་
ཕྱིན་པའི་སྦྱིན་པ་དང་བཞི་ཡོད་དེ། བདག་གཞན་དོན་ཕྱིར་གཉིས་དོན་ཕྱིར། གཉིས་ཀའི་
དོན་དུ་མིན་ཕྱིར་སྦྱིན། ཞེས་གསུངས། སྐབས་འདིར་རྣམ་པར་དག་པའི་སྦྱིན་པའི་དབང
བྱས་པ་ཡིན་གྱི་སྤྱིར་མ་དག་པའི་སྦྱིན་པ་སུམ་ཅུ་རྩ་གཉིས་གསུངས་ཏེ། དཀོན་མཆོག་
བརྩེགས་པའི་མདོ་ལས། མ་དག་པའི་སྦྱིན་པ་རྣམ་པ་སུམ་ཅུ་རྩ་གཉིས་གང་ཞེ་ན། འདི་ལྟ་
སྟེ། དྲང་སྲོང་ཆེན་པོ་འདི་ལ་གཏོང་བ་པོའི་ཕྱིན་ཅི་ལོག་ཏུ་ལྟ་བར་གྱུར་ཅིང་མ་དད་པ་དང་
མ་དྭངས་པ་མང་བར་གྱུར་ལ། །དེས་སྦྱིན་པ་བྱིན་ན་དེ་སྦྱིན་པ་ཡོངས་སུ་མ་དག་པ་ཡིན་
ནོ། །དྲང་སྲོང་ཆེན་པོ་གཞན་ཡང་ཕན་འདོགས་པའི་ལན་དུ་ཕན་འདོགས་པར་བྱ་བའི་
ཕྱིར། །སྦྱིན་པ་བྱིན་ན་དེ་ཡོངས་སུ་མ་དག་པ་ཡིན་ནོ། །དེས་དམན་པ་དང་འདོད་པའི་རྒྱུའི་
ཕྱིར་གང་འདི་ལྟ་བུའི་སེམས་ཀྱིས་མེ་ལ་སྦྱིན་པ་བྱིན་ནོ། །ཞེའམ། མེ་ལྕེ་ལ་སྦྱིན་པ་བྱིན་
ནོ། །ཞེའམ། ཆུ་ལ་སྦྱིན་པ་བྱིན་ནོ། །ཞེའམ། དེས་བདག་ཡོངས་སུ་ཤེས་པར་བྱ་བའི་
ཕྱིར། །རྒྱལ་པོ་ལ་སྦྱིན་པ་བྱིན་ན་སྦྱིན་པ་དེ་ཡོངས་སུ་མ་དག་པ་ཡིན་ནོ། །གང་འཇིགས་
པའི་ཕྱིར་ཆོམ་པོ་སོགས་ལ་སྦྱིན་པ་བྱིན་ཏེ། ཐུན་མོངས་མ་ཡིན་པ་ལྔ་བྱིན་ན་ཡོངས་སུ་
མ་དག་པ་ཡིན་ནོ། །དུག་སྦྱིན་པ་དང་མཚོན་སྦྱིན་པ་དང་། སྲོག་ཆགས་བསད་ཏེ་ཤ་སྦྱིན་
པ་དང་། །བག་མེད་པ་རྣམས་ལ་ཆང་སྦྱིན་པ་དང་། འདི་དག་ནི་བདག་གིར་གྱུར་ཏེ་བདག་
~399~

མཛོད་ཉི་ཨའི་དཀྱིལ་འཁོར།
གི་རིམ་གྲོ་དང་མཆོད་པར་འགྱུར་རོ་སྙམས་ནས་སེམས་ཅན་བསྡུ་བ་དང་ཐོབ་པའི་ཕྱིར་
སྦྱིན་པ་དང་། གང་བརྗོད་པ་དང་སྒྲ་དང་ཚིགས་སུ་བཅད་པའི་ཕྱིར་སྦྱིན་པ་དང་། གང་གར་
དང་གླུ་དང་། བཞད་གད་དང་རྩེ་མོ་དང་གཏམ་དང་དགའ་བར་བྱ་བའི་རོལ་མོ་མཁན་རྣམས་
ལ་སྦྱིན་པ་བྱིན་ན་སྦྱིན་པ་དེ་ཡོངས་སུ་མ་དག་པ་ཡིན་ནོ། །གང་གཟའི་མཚན་མའི་
ཕྱིར། །སྐར་མཁན་ལ་སྦྱིན་པ་གཏོང་བར་བྱེད་པ་དང༌། གང་གཞན་གྱི་ནོར་མཛའ་བོ་ལ་
སྦྱིན་པ་དང༌། གང་གིས་ཁྱིམ་མམ་ཞིང་ལ་འབྲུའི་ཕུང་པོའམ་ནས་དང་གྲོའི་ཕུང་པོ་ལ་རི་
དྭགས་དང་བྱས་ཟ་ལེ། དེ་དེ་ལ་དགའ་བ་དང་འགུ་བ་སྐྱེས་ན་དེ་ཡང་སྦྱིན་པ་ཡོངས་སུ་མ་
དག་པ་ཡིན། །གང་བཟོའི་སྦྱིན་པ་བྱིན་པ་དང༌། གང་ཡང་ལུས་ཀྱི་མི་བདེ་པས་འཇིགས་
པའི་ཕྱིར་སྨན་པ་ལ་སྦྱིན་པ་སྦྱིན་པ་དང་གང་ཡང་སློང་བ་རྣམས་ལ་སྤྲོས་ཏེ་ཚིག་པ་ཟ་བར་
བྱས་ནས་སྦྱིན་པ་བྱིན་ན་དེ་ཡང་ཡོངས་སུ་མ་དག་པ་ཡིན་ནོ། །གང་ཡང་སྦྱིན་པ་འདིའི་
རྣམ་པར་སྨིན་པ་ཡོད་དམ་མེད་ཅེས་ཐེ་ཚོམ་ཟ་ན་དེ་ཡང་ཡོངས་སུ་མ་དག་པ་ཡིན་
ནོ། །གང་ཡང་སྦྱིན་པ་བྱིན་པ་གདུངས་པ་དང་འགྱོད་པས་གདུངས་ན་དེ་ཡང་ཡོངས་སུ་མ་
དག་པ་ཡིན་ནོ། །གང་སྦྱིན་པ་བྱིན་ནས་བདག་ལས་ཁྱེར་ན་ཐམས་ཅད་ཀྱི་ཚེ་ཕྱི་མ་ལ་སླར་
སྦྱིན་པར་འགྱུར་རོ་སྙམ་དུ་འདི་ལྟ་བུའི་སེམས་བསྐྱེད་ན་འདི་ཡང་ཡོངས་སུ་མ་དག་པ་
ཡིན་ནོ། །གང་བསོད་ནམས་ཀྱི་རྣམ་པར་སྨིན་པ་འདི་ནི་བདག་ཉིད་ཀྱི་སྤྱད་ཀྱི། སེམས་
ཅན་གཞན་གང་ལ་ཡང་མ་གྱུར་ཅིག །སྙམ་དུ་དེ་ལྟར་སེམས་བསྐྱེད་ན་དེ་ཡང་ཡོངས་སུ་མ་
དག་པ་ཡིན། གང་ལང་ཚོ་ལ་བབས་པའི་སྦྱིན་པ་བྱིན་པ་དང་། ཕྱི་དར་གྱི་ཕྱིར་དང་དགའ་
བའི་གནས་ཀྱི་ཚེ་སྦྱིན་པ་བྱིན་པ་དང་། ན་བས་གཟིར་པ་དང་འཆི་བའི་དུས་ཀྱི་ཚེ་གནད་དུ་
ཕོག་པའི་སྡུག་བསྔལ་དང་ནད་པ་དང་འཆི་བའི་སྡུག་བསྔལ་དུ་གྱུར་པ་ན། སངས་རྒྱས་ལ་
དགའ་བ་དང་དད་པ་མེད་པར་རྩ་ལག་རྣམས་ཀྱིས་ཆེད་དུ་བཅུག་སྟེ། སྦྱིན་གནས་རྣམས་
ལ་སྦྱིན་པ་བྱིན་ན་དེ་ཡང་ཡོངས་སུ་མ་དག་པ་ཡིན། གང་ཡུལ་ཞན་ན་གནས་ན་ཡང་ཡུལ་
·400~

མཛོད་ཉི་མའི་དཀྱིལ་འཁོར།
དང་གནས་ག་གེ་མོ་ཞེས་བྱ་བ་ན་བདག་སྦྱིན་བདག་དུ་གྲགས་པར་འགྱུར་རོ་སྙམ་དུ་
གྲགས་པའི་རྒྱུར་སྦྱིན་པ་བྱིན་ན། དེ་ཡང་ཡོངས་སུ་མ་དག་པ་ཡིན་ནོ། །གང་ཡང་ཁ་ཟས་
གཏོང་མི་ཕོད་པ་ལ་འཇིག་རྟེན་བ་མི་དགའ་བར་མཐོང་ནས་སྦྱིན་ཕོད་པའི་ཉེས་པ་ནི་
འཇིག་རྟེན་གྱིས་བཟོད་སྙམ་སྟེ་སྦྱིན་པ་བྱིན་ན་དེ་ཡང་ཡོངས་སུ་མ་དག་པ་ཡིན། གང་
ཡང་བུད་མེད་སྙིང་དུ་སྡུག་ཏེ་ཆུང་མ་བླངས་པའི་འབྲེལ་པ་དང་ཕྱི་བྱེད་པར་བྱ་བའི་དོན་དུ་
བུད་མེད་ཀྱི་གཞི་ལས་འཛའ་བཤེས་དང་གཉེན་འདབས་དང་འབྲེལ་བའི་ཕྱོགས་ལ་ནོར་བུ་
དང་གསེར་དང་དངུལ་དང་རྡོ་རྗེ་དང་བཻཌཱུརྱ་དང་བྱུ་རུ་དང་དུ་གུ་ལའི་རས་ལ་སོགས་པས་
མགུ་བར་བྱེད་ན། དེ་ཡང་ཡོངས་སུ་མ་དག་པ་ཡིན་ནོ། །གང་ཡང་འདི་ལྟར་བདག་ལ་ནོར་
ནི་མང་དུ་ཡོད་ན་བདག་ལ་བུ་མེད་དེ་དེས་ན་བདག་གིས་གང་རིགས་ལ་གཏོང་པར་བྱའོ་
སྙམ་སྟེ་སྦྱིན་པ་བྱིན་ན་དེ་ཡང་ཡོངས་སུ་མ་དག་པ་ཡིན་ནོ། །གང་ཡང་ཚེ་འདི་ལ་བྱིན་
པས་འཇིག་རྟེན་ཕ་རོལ་དུ་རྙེད་པར་འགྱུར་རོ། །སྙམ་པའི་སེམས་ཀྱིས་སྦྱིན་པ་བྱིན་ན། དེ་
ཡང་ཡོངས་སུ་མ་དག་པ་ཡིན་ནོ། གང་མེ་ཏོག་དང་འབྲས་བུ་དང་ཟང་ཟིང་འདོད་པས་
དངུལ་བ་དང་བཀྲེན་པ་དང་སྡུག་བསྔལ་པའི་འཕོངས་པ་དགོས་ངེས་ཤིང་བཀྲེན་པ་
རྣམས་དཀྲོལ་ཏེ་བོར་ལ་ཕྱུག་པ་རྒྱ་ཆེན་པོ་ལ་སྦྱིན་པ་བྱིན་ན་དེ་ཡང་ཡོངས་སུ་མ་དག་པ་
ཡིན་ཏེ། དྲང་སྲོང་ཆེན་པོ་རྣམ་པ་སུམ་ཅུ་རྩ་གཉིས་པོ་འདི་དག་གིས་སྦྱིན་པ་བྱིན་ན་
ཡོངས་སུ་མ་དག་པ་ཡིན་པར་ལྟ་བར་བྱའོ། །ཞེས་དང་། དྲང་སྲོང་ཆེན་པོ་རྒྱས་པས་
གསོལ་བ། བཅོམ་ལྡན་འདས་སྦྱིན་པ་ཡོངས་སུ་དག་པ་གང་ལགས་བཅོམ་ལྡན་འདས་
ཀྱིས་བཀའ་སྩལ་པ། །གང་དད་པ་བསྐྱེད་དེ་སེམས་ཅན་ཐམས་ཅད་ལ་དམིགས་ཤིང་
བྱམས་པ་དང་ལྡན་པའི་སེམས་ཀྱིས་གུས་པར་བྱས་ཏེ་དུལ་བས་སྦྱིན་པ་དང་དེ་ཐམས་
ཅད་ཡོངས་སུ་དག་པ་ཡིན་ནོ། །འཐད་པར་བསྔོས་ཏེ་སྦྱིན་པ་ནི་ཡོངས་སུ་དག་པ་ཞེས་
བྱའོ། །ཞེས་དང་། ས་སྐྱ་པ་ཎྜི་ཊས་མཛད་པའི་ཐུབ་པ་དགོངས་རྒྱན་ལས། །ལོག་ལྟ་མ་དད་
401-

མཛོད་ཉི་མའི་དཀྱིལ་འཁོར།
ཕན་གདགས་ལན། མེ་ཆུ་རྒྱལ་སྟེར་འཇིགས་ཕྱིར་སྟེར། །དུག་མཚོན་བསད་ཤ་བག་མེད་
ཆང་། བསྡུ་ཕྱིར་བསྟོད་ཕྱིར་རོལ་མོ་མཁན། སྐར་མཁན་གཞན་ནོར་འཛའ་ལ་སྟེར། གཞན་
གྱི་འབྲུ་ཕུང་བཟོ་བོ་དང༌། ནང་ཕྱིར་དམན་པ་སྤྱོས་ནས་སྟེར། རྣམ་སྨིན་ཐེ་ཚོམ་བྱིན་རྗེས་
འགྱོད། འདི་ཡིས་ཕྱི་མར་བདག་ལ་སྦྱིན། རྣམ་སྨིན་རང་ཉིད་ལང་འཚོ་རྒས། ན་དང་འཆི་
ཚེ་བསྐུལ་ནས་མཆོད། །ཡུལ་གཞན་གྲངས་ཕྱིར་ཕོད་བསྟན་ཕྱིར། བུད་མེད་ཕྱིར་སྟེར་པུ་
མེད་ཕྱིར། ཕྱི་མར་རྙེད་ཕྱིར་དམན་པ་རྣམས། བོར་ནས་ཕྱུག་པོ་རྣམས་ལ་སྟེར། མ་དག་
སྦྱིན་པ་སུམ་ཅུ་གཉིས། རྒྱས་པའི་མདོ་ལས་གསུངས་ཕྱིར་སྤོངས། ཞེས་དང༌། སྡོམ་
གསུམ་རབ་དབྱེ་ལས། ཆང་དང་དུག་དང་མཚོན་ཆ་དང་། གཞན་གྱི་ལོངས་སྤྱོད་སྟེར་བ་
དང་། །གསོད་པར་ཕྱུག་མར་སྟེར་བ་དང་། མཆོག་གི་ནོར་ནི་མཆོག་མིན་ལ། སྟེར་སོགས་
མདོ་ལས་བཀག་པས་ན། མ་དག་པ་ཡི་སྦྱིན་པ་ཡིན། ཞེས་གསུངས། ཚུལ་ཇི་ལྟར་མ་དག་
ཅེ་ན། མདོའི་གོ་རིམ་བཞིན་འཆད་དེ། དང་པོ་དྲུག་དང་བཅུ་གསུམ་པ། བཅུ་བཞི་པ་དང་
པཅོ་ལྔ་པ། བཅུ་བདུན་པ་དང་བཅོ་བརྒྱད་པ། ཐ་མ་གཅིག་སྟེ་བཅུ་གཉིས་སོ། །ཞིང་ནི་མ་
དག་པ་ཡིན་ནོ། །བདུན་པ་བརྒྱད་པ་དགུ་པ་དང་། བཅུ་པ་དང་ནི་བཅུ་དྲུག་པ། ལྔ་ནི་དངོས་
པོ་མ་དག་པའོ། །བསམ་པ་མ་དག་ལྷག་བཅོ་ལྔ། ཞེས་ཤེས་པར་བྱའོ། །གཞན་ཡང་བྱང་
ཆུབ་སེམས་དཔའི་སོ་སོ་ཐར་པ་ཆོས་བཞི་སྒྲུབ་པའི་མདོ་ལས་ཤཱ་རིའི་བུ་གང་ཡང་བྱང་
ཆུབ་སེམས་དཔའི་མཁས་པ་སྨད་པའི་སྦྱིན་པ་འདི་རྣམས་ལས་རབ་ཏུ་བཟློག་པ་ཡིན་
ནོ། །འདི་ལྟ་སྟེ། དུས་སུ་མ་ཡིན་པ་སྦྱིན་པ་དང༌། །ཆང་གི་སྦྱིན་པ་དང༌། དུག་གི་སྦྱིན་པ་
དང་། གནོད་པའི་སྦྱིན་པ་དང་། འགྱོད་པའི་སྦྱིན་པ་དང་། མཚོན་ཆའི་སྦྱིན་པ་དང་། ཕྲོགས་
པའི་སྦྱིན་པ་དང་། བརྙས་པའི་སྦྱིན་པ་དང་། རང་གི་ལག་གིས་མ་ཡིན་པའི་སྦྱིན་པ་དང་།
རྒྱབ་ཀྱིས་ཕྱོགས་པའི་སྦྱིན་པ་དང༌། འདོད་པ་ལ་བརྟེན་པའི་སྦྱིན་པ་དང་། མི་ནུབ་པའི་
སྦྱིན་པ་དང་། དམ་པ་མིན་པའི་སྦྱིན་པ་དང༌། དམད་པའི་སྦྱིན་པ་དང་། དུག་དང་སྦྱར་བའི་
~402~

མཛོད་ཉི་མའི་དཀྱིལ་འཁོར།
སྦྱིན་པ་དང་། སོ་སོར་གནོད་པའི་སྦྱིན་པ་དང་། རྙེད་པའི་སྦྱིན་པ་དང་། རྟག་ཏུ་འཇིགས་པ་
སྐྱེ་པའི་སྦྱིན་པ་དང་། བྱང་ཆུབ་ཡོངས་སུ་ཉམ་པར་བྱ་བའི་སྦྱིན་པ་དང༌། འཆིང་པའི་
ཞགས་པའི་སྦྱིན་པ་དང་། རྨོངས་པའི་སྦྱིན་པ་དང་། བརྟེན་པའི་སྦྱིན་པ་དང་། འཇིག་པའི་
སྦྱིན་པ་དག་ལས་ལྡོག་པར་འགྱུར་རོ། །ཞེས་སོགས་གསུངས། འོ་ན་ཁྱིམ་བདག་དྲག་ཤུལ་
ཅན་གྱིས་ཞུས་པའི་མདོ་ལས། དེས་གཞན་ལ་ཆང་ཡང་སྦྱིན་ཏེ། དེ་འདི་སྙམ་དུ་འདི་ན་
སྦྱིན་པའི་ཕ་རོལ་དུ་ཕྱིན་པའི་དུས་ཡིན་ཏེ། གང་ལ་གང་གི་དོན་དུ་གྱུར་པ་དེ་ལ་སྦྱིན་པའི་
དུས་ལ་བབ་ཀྱི་བདག་གི་འདི་ལྟར་བྱས་ཏེ། གང་དང་གང་ལ་ཆང་ཡང་སྦྱིན་པ་གང་འདི་
འཁྲུལ་པ་མེད་པའི་སྤྱོད་པ་ལ་དེ་དང་དེ་དག་དྲན་པ་དང་ཤེས་བཞིན་ཡང་དག་པར་དྲན་
བཞུག་གོ་སྙམ་པའི་འདུ་ཤེས་བསྐྱེད་པར་བྱའོ། །ཞེས་གསུངས་པ་དང་འགལ་ལོ་སྙམ་ན།
བསླབ་བཏུས་ལས། མདོ་དེའི་འགལ་སྤོང་དུ་། ཆང་སློང་བ་པོས་བྱང་ཆུབ་སེམས་དཔའ་ལ་
རེ་ཐག་ཆད་ནས་ཁོང་ཁྲོ་མ་ལྕི་བར་གྱུར་བས། འདིས་སེམས་ཅན་བསྡུ་བ་ཉམས་པར་
འགྱུར་ཏེ། དེ་བས་ན་གཞན་དད་པར་བྱ་བའི་ཐབས་སུ་ཆང་སྦྱིན་ནོ། །ཞེས་བྱ་བར་
དགོངས་བའོ། །ཞེས་གསུངས་པ་དང་། མདོ་འདིར། འཁྲུལ་པ་མེད་པའི་སྤྱོད་པ་ལ་དྲན་
ཤེས་བཞིན་ཡང་དག་པར་དྲན་དུ་བཞུགས་གོ །ཞེས་གསུངས་པའི་དོན་ནི། དྲན་ཤེས་
བཞིན་དང་ལྡན་པའི་བྱང་ཆུབ་སེམས་པས་སེམས་ཅན་གྱི་དོན་དུ་ཆང་སོགས་གཞན་ལ་མི་
གནོད་པར་སྦྱིན་པས་ཕན་བདེ་ལ་བགོད་པ་ལ་སྐྱོན་མེད་ཅེས་པའོ། །གསུམ་པ་སྦྱིན་པ་
གཏོང་ཚུལ་ལ་གསུམ། སྦྱིན་བདག་གི་ཁྱད་པར། དངོས་པོ་ཁྱད་པར། ཞིང་གི་ཁྱད་པར་
ལས་སྦྱིན་པ་ཁྱད་པར་དུ་འཕགས་པར་འགྱུར་ཚུལ་ལོ། །དང་པོ་ནི། སྦྱིན་བདག་གི་བསམ་
པ་དད་དང་ཚུལ་ཁྲིམས་ཐོས་དང་གཏོང་བ་དང་། ངོ་ཚ་ཤེས་དང་ཁྲེལ་ཡོད་ཤེས་རཔ་སྟེ།
བདེ་བར་འདོད་ན་ནོར་བདུན་འདི་དག་ཟུང་། ཞེས་ཤེས་སྤྲིང་ལས་གསུངས་པའི་ནོར་
བདུན་ལྟ་བུ་དང་ལྡན་པས། སྦྱོར་པ་གུས་པ་དང༌། སོགས་པས་རང་གི་ལག་བརྡར་ནས།
~403~

མཛོད་ཉི་མའི་དཀྱིལ་འཁོར།
དགོས་དུས་སུ། གཞན་ལ་མི་གནོད་པར་སྦྱིན་ན་སྦྱིན་པ་ཁྱད་པར་དུ་འཕགས་པར་འགྱུར་
ཏེ། དེ་ལྟར་བྱིན་ན་འབྲས་བུ་གཞན་གྱིས་རང་ལ་བཀུར་སྟི་ཕུན་སུམ་ཚོགས་པས། ལོངས་
སྤྱོད་གང་བཞེད་པ་དུས་ལས་མི་ཡོལ་བར། བར་ཆད་མེད་པར་རྙེད་པར་འགྱུར་བའི་ཕྱིར་
ཏེ། དེའི་ཁྱད་པར་སྦྱིན་བདག་དང་། དངོས་དང་ཞིང་གི་ཁྱད་པར་ལས། སྦྱིན་བདག་ཁྱད་
པར་དང་སོགས་ཀྱིས། གུས་ལ་སོགས་ལས་སྦྱིན་པར་བྱེད། དེ་ཕྱིར་བཀུར་སྟི་རྒྱ་ཆེན་
དང་། དུས་དང་བར་ཆད་མེད་པར་རྙེད་ཞེས་གསུངས། དཔེར་ན། སྐྱེས་རབ་སོ་བཞི་པ་
ལས། རྒྱལ་བུ་ཐམས་ཅད་སྒྲོལ་གྱིས་རང་གི་བུ་དང་བུ་མོ་བྲམ་ཟེའི་གཡོག་དུ་སྦྱིན་པ་དང༌།
ཤི་བིའི་རྒྱལ་པོས་བྲམ་ཟེ་ལོང་བ་ལ་མིག་སྦྱིན་པ་དང་། རི་བོང་གིས་བྲམ་ཟེ་འཁྱམས་པ་ལ་
ལུས་བྱིན་པ་སོགས་དང༌། དཔག་བསམ་ཁྲི་ཤིང་ལས། རྒྱལ་པོ་ཟླ་འོད་ཀྱིས་བྲམ་ཟེ་ལ་
དབུ་བྱིན་པ་དང་། རྒྱལ་པོ་གསེར་མདོག་གིས་ལུས་སྟོད་སྨད་དུ་སྟུབས་ནས་བྱིན་པ་
སོགས་ལྟ་བུའོ། །གཉིས་པ་ནི། དངོས་པོ་ཁ་དོག་དྲི་རོ་སོགས་ཕུན་སུམ་ཚོགས་པ་སློང་
བ་གང་འདོད་པར་དེ་བྱིན་ན་སྦྱིན་པ་ཁྱད་པར་དུ་འཕགས་པར་འགྱུར་ཏེ། དེ་ལྟར་བྱིན་ན།
འབྲས་བུ་གཟུགས་བཟང་བ་དང་སྙན་པའི་གྲགས་པ་དང་ལྡན་པ་དང་། ཡིད་དགའ་བ་དང་།
ལུས་ཤིན་ཏུ་གཞོན་ཤ་དང་ལྡན་པར་འགྱུར་བའི་ཕྱིར་ཏེ། ཁ་དོག་ལ་སོགས་ཕུན་ཚོགས་
དངོས། དེ་ལས་གཟུགས་བཟང་གྲགས་ལྡན་དང་། དགའ་དང་ཤིན་ཏུ་གཞོན་ཤ་ཅན། །དུས་
སུ་རེག་ན་བདེ་ལུས་འགྱུར། ཞེས་གསུངས་པའི་ཕྱིར། ལྔ་ཚན་ལྔ་པའི་མདོ་ལས། རྣམ་པ་
དུ་མ་ཕུན་ཚོགས་ཤིང་། སེར་སྣ་མེད་པར་སྦྱིན་བྱེད་ན། རྣམ་པ་དུ་མ་ཕུན་ཚོགས་
པའི། །རྣམ་པར་སྨིན་པ་སོ་སོར་བསྟན། ཞེས་གསུངས་སོ། །གསུམ་པ་ནི། དུད་འགྲོ་ལ་
བྱིན་ན་རྣམ་པར་སྨིན་པ་བརྒྱ་འགྱུར། མི་ཚུལ་ཁྲིམས་འཆལ་བ་ལ་བྱིན་ན་རྣམ་པར་སྨིན་པ་
སྟོང་འགྱུར་དུ་གསུངས་པ་ལྟ་བུ་འགྲོ་བའི་ཞིང་དང་རྫས་ལས་ཕྱུང་བའི་བསོད་ནམས་བདུན་
གྱི་ནང་ནས་ནད་པ་དང་ནད་གཡོག་དང་གྲང་པ་ལ་སོགས་པའི་དུས་མུ་བྱིན་པ་ལྟ་བུ་སྡུག་
~404~

མཛོད་ཉི་མའི་དཀྱིལ་འཁོར།
བསྔལ་གྱི་ཞིང་དང་། འཛའ་བོའི་བུ་མོའི་གཏམ་རྒྱུད་ལྟར་གསུངས་པ་ལྟ་བུ་འགྲོ་བའི་ཞིང་
དང་རྫས་ལས་བྱུང་བའི་བསོད་ནམས་བདུན་གྱི་ནང་ནས་ནད་པ་དང་ནད་གཡོག་དང་གྲང་
བ་ལ་སོགས་པའི་དུས་སུ་བྱིན་པ་ལྟ་བུ་སྡུག་བསྔལ་གྱི་ཞིང་དང་། གོའུ་ཏ་མའི་མདོ་ལས་
གསུངས་པ་ལྟར་ཚུལ་ཁྲིམས་དང་ལྡན་པ་ལ་བྱིན་ན་རྣམ་པར་སྨིན་པ་འབུམ་འགྱུར། རྒྱུན་
ཞུགས་ཞུགས་པ་ལ་བྱིན་ན། རྣམ་པར་སྨིན་པ་ཚད་མེད་པ་དང་། རྒྱུན་ཞུགས་ལ་བྱིན་ན་
ཆེས་ཚད་མེད་པར་གསུངས་པ་ལྟ་བུ་ཡོན་ཏན་གྱི་ཞིང་རྣམས་ཀྱི་སྒོ་ནས་སྦྱིན་པ་ཁྱད་
པར་དུ་འཕགས་པར་འགྱུར་ལ། །སྦྱིན་པ་ཐམས་ཅད་ཀྱི་ནང་ནས་མཆོག་ཏུ་གྱུར་པ་གྲོལ་བ་
དགྲ་བཅོམ་པ་ལ་བྱིན་པ་དང༌། བྱང་ཆུབ་སེམས་དཔའ་ཡིས་སེམས་ཅན་ཐམས་ཅད་ལ་
ཕན་པའི་ཕྱིར་སྦྱིན་པ་དང་སྦྱིན་པ་བརྒྱད་གསུངས་པའི་སྦྱིན་པ་བརྒྱད་པ་ལྟ་བུ་མཆོག་ཏུ་
གྱུར་པ་ཡིན་ཏེ། འགྲོ་དང་སྡུག་བསྔལ་ཕན་ཐོགས་དང་། ་ཡོན་ཏན་རྣམས་ཀྱིས་ཞིང་ཁྱད་
འཕགས། ཞེས་དང་། གོའུ་ཏ་མའི་མདོ་ལས་གང་གིས་ལུས་ངག་བསྡོམས་བདག་ཉིད།
ལག་བརྐྱང་བསོད་སྙོམས་སྤྱོད་པ་ཡིས། །འདོད་ཆགས་བྲལ་ལ་ཆགས་བྲལ་གྱིས། བྱིན་ན་
ཟང་ཟིང་སྦྱིན་པའི་མཆོག་ཞེས་དང༌། མདོ་སྡེ་ལས། རྒྱལ་པོ་རིམས་ནད་མེད་ཅེས་པས་
གྲོང་ཁྱེར་སྟོང་ཕྲག་དྲུག་བཅུར་བྱིན་པ་པས། ཤཱ་རིའི་བུས་དགེ་སློང་གཅིག་ལ་ཟན་བྱིན་པ་
བསོད་ནམས་ཆེའོ། །ཞེས་གསུངས་ཤིང་དེ་ཡང་རྟོགས་པ་བརྗོད་པའི་མདོ་ལས། སྟོན་པ་
མཉན་ཡོད་ན་བཞུགས་པའི་ཚེ་ལྗོངས་གཞན་ཞིག་ནས། དགེ་སློང་སྤྱོད་ཡུལ་ལ་མི་མཁས་
པ་ཞིག་མཉན་ཡོད་ནས་འོངས་ནས་ནང་པར་བསོད་བསྙོམས་གང་ནས་རྙེད་སྙམ་དུ་རྟོག་པས་
ཏིང་ངེ་འཛིན་མི་བསྐྱེད་དོ། །དེ་ནས་ཚེ་དང་ལྡན་པ་ཤཱ་རིའི་བུས། ངས་ནང་པར་གྱི་བསོད་
སྙོམས་སྦྱིན་གྱི་སེམས་ལས་ཆུང་ངུར་འདུག་ལ་དགེ་བའི་ཕྱོགས་སྦྱོར་ཅིག ། ཞེས་སྨྲས་
པ་དང་། དེ་བདག་འདོད་ཆགས་དང་བཅས་པ་འཕགས་པའི་བསོད་སྙོམས་ཇི་ལྟར་བཟའ་
སྙམ་ནས་འབད་རྩོལ་གྱིས་བསྒོམས་པས། དགྲ་བཅོམ་པ་ཐོབ་པོ། །དེའི་ནང་བར་ཤཱ་རིའི་
~405~

མཛོད་ཉི་མའི་དཀྱིལ་འཁོར།
བུས་དེ་ལ་བསོད་སྙོམས་བྱིན། དེ་ནས་བཅོམ་ལྡན་འདས་ཀྱི་ཞལ་ནས། དགེ་སློང་དག་
སྔོན་བྱུང་བ་འདས་པའི་དུས་ན་རྒྱལ་པོ་རིམས་ནད་མེད་ཅེས་བྱ་བས་གྲོང་ཁྱེར་སྟོང་ཕྲག་
དྲུག་བཅུང་གནས་པའི་སྐྱེ་བོ་རྣམས་ལ་ལོ་སྟོང་ཕྲག་བཅུར་སྦྱིན་པ་བྱིན་པ་ཞིག་འབྱུང་
ངོ་། །དགེ་སློག་དག་རྒྱལ་པོ་དེས་དེ་ལྟར་སྦྱིན་པ་བས། ཤཱ་རིའི་བུས་དགེ་སློང་དེ་ལ་སྦྱིན་
པ་བྱིན་པ་བསོད་ནམས་ཆེ་སྟེ། ཞེས་གསུངས། སྦྱིན་པ་བརྒྱད་ནི། མཛོད་འགྲེལ་ལས།
བརྒྱད་གང་ཞེ་ན། ཉེ་པ་ལ་སྦྱིན་པ་དང་། འཇིགས་པས་སྦྱིན་པ་དང་། བདག་ལ་སྦྱིན་པས་
དང་། བདག་ལསྦྱིན་པར་འགྱུར་པས་དང་། སྔོན་བདག་གི་ཕ་མ་དང་མེས་པོ་དག་གིས་
སྦྱིན་པ་བྱིན་པས་སྦྱིན་པ་དང་། མཐོ་རིས་ཀྱི་དོན་དུ་སྦྱིན་པ་དང་། གྲགས་པའི་དོན་དུ་སྦྱིན་
པ་དང་། སེམས་ཀྱི་རྒྱན་གྱི་དོན་དང་། སེམས་ཀྱི་ཡོ་བྱད་ཀྱི་དོན་དང་། རྣལ་འབྱོར་གྱི་
ཚོགས་ཀྱི་དོན་དང༌། དོན་གྱི་མཆོག་ཐོབ་པར་བྱ་བའི་ཕྱིར་སྐྱིན་པ་སྦྱིན་པའོ། །ཞེས་
གསུངས་བ་ལྟར་ཡིན་ལགས། བརྒྱད་པ་ནི། སེམས་ཀྱི་རྒྱན་སོགས་ཀྱི་དོན་དུ་བྱིན་པ་
ཡིན་ནོ། །དེ་ཡང་སེམས་ཀྱི་རྒྱན་ནི་རྫུ་འཕྲུལ་ལོ། །སེམས་ཀྱི་ཡོ་བྱད་ནི། འཕགས་ལམ་
ཡན་ལག་བརྒྱད་དོ། །རྣལ་འབྱོར་མཆོག་ནི། ཞི་གནས་དང་། ལྷག་མཐོང་ངོ། དོན་གྱི་
མཆོག་ནི་དགྲ་བཅོམ་པའོ། །དེ་ལ་ནི་མྱངས་འདས་ཐོབ་བྱེད་ཁོ་ན་ཡིན་པས་གཅིག་ཏུ་
བཞག་གོ།ཞེས་འགྲེལ་པ་རྒྱལ་སྲས་སུ་བཤད་དོ། །འཕགས་པ་མིན་ཡང་། ཞིང་ཁྱད་པར་
དུ་འཕགས་པ་ཡོད་དེ། འཕགས་པ་མིན་ཡང་ཕ་མ་དང་། ནད་པ་དང་ནི་ཆོས་སྨྲ་དང་། སྐྱེས་
མཐའི་བྱང་ཆུབ་སེམས་དཔའ་ལ། ཡོན་ནི་ཞལ་དུ་མེད་པ་ཡིན། ཞེས་གསུངས་ཤིང་།
ལེགས་ཉེས་ཀྱི་རྒྱུ་དང་འབྲས་བུ་བསྟན་པའི་མདོ་ལས། གཞན་ཡང་གང་ཟག་རྣམ་པ་
གསུམ་ལ་སྦྱིན་པ་གཏོང་ན་རྣམ་པར་རིགས་པའི་འབྲས་བུ་ཡོངས་སུ་བཏུགས་པར་མི་
འགྱུར་ཏེ། དེ་བཞིན་གཤེགས་པ་དང་། ཕ་མ་དང་། ནད་པ་རྣམས་སོ། །ཞེས་གསུངས་པའི་
ཕྱིར། སྐྱེས་མཐའི་བྱང་སེམས་ཅེས་པ་སྲིད་པ་ཐ་མ་པ་ཡིན་ལ། དེ་དག་ཕན་འདོགས་པ་
ཆ406~

མཛོད་ཉི་མའི་དཀྱིལ་འཁོར།
དང་། སྡུག་བསྔལ་བ་དང་། ཡོན་ཏན་གྱི་ཞིང་དུ་རིམ་བཞིན་ཡིན་ཅིང་། ཆོས་སྨྲ་བ་ནི། སྐྱེ་
དགུ་མ་རིག་པས་ལྡོངས་པ་ལ་ཤེས་རབ་ཀྱི་མིག་སྦྱིན་པ་དང་། ཆོས་དང་ཆོས་མ་ཡིན་པའི་
ཁྱད་པར་ཕྱེ་ནས་སྟོན་པ་སོགས། མདོར་ན་སངས་རྒྱས་ཀྱི་མཛད་པ་སྒྲུབ་པར་བྱེད་པས་
དགེ་བའི་བཤེས་གཉེན་ཡིན་པའི་ཕྱིར། ཕན་ཐོགས་ཀྱི་ཞིང་ཡིན་ནོ། །ཆག་བཅས་ཀྱིས་
མཆོད་རྟེན་ལ་བྱིན་པ་ལྟ་པུ་བདག་ཁོ་ནའི་དོན་དུ་སྦྱིན་པ་ཡིན་ནོ། །ཞེས་པ་ལ་ཕལ་ཆེན་སྡེ་
པ་འགའ་ཞིག་ན་རེ། དེ་ལ་བསོད་ནམས་མི་འབྱུང་སྟེ། ལེན་པ་དང་ཕན་པ་མེད་པའི་
ཕྱིར། །ཞེས་ཟེར་ན། མ་ཁྱབ་སྟེ། བསོད་ནམས་ལ་བཏང་པའི་རྒྱུ་ལས་བྱུང་བ་དང་ལོངས་
སྤྱོད་པ་ལས་བྱུང་བའི་བསོད་ནམས་གཉིས་ཨམ་ལས་དང་པོ་འབྱུང་བའི་ཕྱིར། དཔེར་ན་
བྱེ་བ་ཕྲག་ཁྲི་གཏམས་པའི་ཞིང་དག་ན། མཆོད་པའི་ཡོ་བྱད་རྣམ་མང་གང་ཡོད་པ། སྐྱེས་
བུའི་མཆོག་ལ་ཉིན་རེ་རྟག་མཆོད་པས། བྱམས་པའི་སེམས་ལ་གྲངས་དང་ཆར་མི་ཕོད་
ཞེས་གསུངས་པ་ལྟར་བྱམས་པ་བསྒོམས་པས། བསོད་ནམས་ལེན་པ་པོ་དང་ཕན་པ་མེད་
ཀྱང་བསོད་ནམས་ཚད་མེད་འབྱུང་བ་བཞིན་ཏེ། དེ་སྐད་དུའང་། མཆོད་རྟེན་ལ་བཏང་རྒྱུས་
བྱུང་བས། བསོད་ནམས་ལེན་མེད་བྱམས་སོགས་བཞིན། ཞེས་གསུངས་ཅིང་། གཞུང་
དམ་པ་ལས། བཀའ་རྩལ་པ་དགེ་སློང་དག །རྣམ་པ་བཞི་ལ་ནི་ངེས་པར་འབུལ་དགོས་ཏེ།
བྱང་ཆུབ་པ་དང་། ཆོས་ཀྱི་འཁོར་ལོ་དང་། ཆོ་འཕྲུལ་ཆེན་མོ་དང་། ལྷ་ཡུལ་ནས་གཤེགས་
པའོ། །འདི་དག་ལ་བསྔོས་ནས་བགཞན་དུ་བསྡོ་བར་མ་བྱེད་ཅིག །ཅེས་གསུངས།
༈ ༑ གཉིས་པ་ཚུལ་ཁྲིམས་ལས་བྱུང་བའི་བསོད་ནམས་བྱ་བའི་དངོས་པོ་བཤད་པ་
ལ་གསུམ། དེའི་མི་ཐུན་ཕྱོགས་བཤད་པ། ཚུལ་ཁྲིམས་དངོས་བཤད་པ། དེའི་ཡོན་ཏན་
བཤད་པའོ། །དང་པོ་ནི་ལུས་ངག་གང་རུང་གི་རྣམ་པར་རིག་བྱེད་དེ་རིག་བྱེད་མ་ཡིན་པ་
གང་རུང་གིས་བསྡུས་པའི་རྩ་བ་བཞི་གང་རུང་ལས་འདས་པའི་མི་དགེ་བའི་གཟུགས་ཨུ་
དམིགས་པ་དེ། འཆལ་པའི་ཚུལ་ཁྲིམས་ཀྱི་མཚན་ཉིད་ཡིན་ཏེ། འཆལ་བའི་ཚུལ་ཁྲིམས་
~407~

མཛོད་ཉི་མའི་དཀྱིལ་འཁོར།
མི་དགེའི་གཟུགས། ཞེས་གསུངས། དེ་ལ་དབྱེ་ན་བཞི་ཡོད། གཉིས་པ་ནི་འཆལ་ཚུལ་དེ་
སྤོང་བར་བྱེད་པའི་ལྷག་པ་སོ་ཐར་གྱི་ཚུལ་ཁྲིམས་དེ་སྐབས་འདིར་བསྟན་གྱི་ཚུལ་ཁྲིམས་རྣམ་
དག་ཡིན་ལ། །དེ་ལ་གཉིས་ཡོད་དེ། རྣམ་པར་རིག་བྱེད་ཀྱི་བསྡུས་པའི་དེ་འདྲའི་ཚུལ་
ཁྲིམས་དང༌། རྣམ་པར་རིག་བྱེད་མ་ཡིན་པས་བསྡུས་པའི་དེ་དྲའི་ཚུལ་ཁྲིམས་གཉིས་ཡོད་
པའི་ཕྱིར་ཏེ། དེ་སྤོངས་ཚུལ་ཁྲིམས་རྣམ་གཉིས་སོ། །ཞེས་གསུངས། ལྟུང་བ་ཡིན་ན་
འཆལ་ཚུལ་ཡིན་པས་མ་ཁྱབ་སྟེ། འཆལ་ཚུལ་ཡིན་ན་མི་དགེ་བ་ཡིན་དགོས་པའི་ཕྱིར་ཏེ
རང་འགྲེལ་ལས། བསླབ་པ་གནོད་པས་དེ་དག་སྤྱད་ན་འཆལ་པའི་ཚུལ་ཁྲིམས་སུ་འགྱུར་
རོ། །ཞེས་གསུངས། གསུམ་པ་ནི། ཚུལ་ཁྲིམས་རྣམ་དག་ཆོས་ཅན། ཡོན་ཏན་བཞི་དང་
ལྡན་ཏེ། འཆལ་བའི་ཚུལ་ཁྲིམས་ཀྱི་འཕེན་ཏེ་གནོད་པ་མ་བྱུང་བ་། དེའི་རྒྱུ་རྩ་བ་དང་ཉེ་ཉོན་
གྱིས་གནོད་པ་མ་བྱུང་བ། དེའི་གཉེན་པོ་དྲན་ཤེས་བཞིན་བསྟེན་པ། །ཞི་བ་མྱངས་འདས་
ཐོབ་པར་བྱེད་པ་བཞི་དང་ལྡན་པའི་ཕྱིར་ཏེ། སངས་རྒྱས་ཀྱི་ནི་སྤྱད་པ་ཡང་། རྣམ་དག་
ཡོན་ཏན་བཞི་ལྡན་ནོ། །འཆལ་ཁྲིམས་དེ་རྒྱུས་འཕན་མ་བྱུང༌། དེ་གཉེན་པོ་དང་ཞི་ལ་རྟེན།
ཞེས་གསུངས།
༈ གསུམ་པ་སྒོམས་པ་ལས་བྱུང་བའི་བསོད་ནམས་བྱ་བའི་གཞི་བཤད་པ་ལ།
དངོས་དང་། གཞི་གསུམ་གྱི་འབྲས་བུ་བཤད་པའོ། །དང་པོ་ནི། སེམས་དམིགས་པ་བརྩེ་
གཅིག་ཏུ་མཉམ་པར་བཞག་པ་ལས་བྱུང་བའི་ལུས་སེམས་ལས་སུ་རུང་བའི་ཏིང་ངེ་
འཛིན་མཚུངས་ལྡན་དང་བཅས་པའི་རིགས་སུ་གནས་པས་རབ་ཏུ་ཕྱེབ། སྒོམ་པ་ལས་
བྱུང་བའི་ཏིང་ངེ་འཛིན་གྱི་མཚན་ཉིད་ཡིན་ཞིང་། དཔེར་ན་བསམ་གཟུགས་ཀྱི་དངོས་གཞི་
བརྒྱད་ལྟ་བུའོ། །དེ་སྐད་དུ་འང་མཉམ་པར་བཞག་པའི་དགེ་བ་ནི། སྒོམ་པའོ་སེམས་ལ་བསྒོ་
ཕྱིར་རོ། །ཞེས་གསུངས། གཉིས་པ་ནི། སྦྱིན་པ་ཡང་མཐོ་རིས་ཀྱི་དོན་དུ་འགྱུར་མོད། ཁས་
བླངས་པའི་ཚུལ་ཁྲིམས་རྣམ་དག་མཐོ་རིས་ཀྱི་རྒྱུའི་གཙོ་བོ་ཡིན་པའི་ཕྱིར་དང་། ཚུལ་
~408-

མཛོད་ཉི་མའི་དཀྱིལ་འཁོར།
ཁྲིམས་རྣམ་པར་དག་པས་ཀྱང་། འཁོར་བ་ལས་འབྲལ་མོད། འགྱོད་པ་མེད་པའི་ལྷག་པ་
ཚུལ་ཁྲིམས་ཀྱི་བསླངས་པ་ལས་བྱུང་བའི་ལྷག་པ་ཤེས་རབ་ཀྱི་བསླབ་པས་ཉོན་མོངས་པ་
ལས་དངོས་སུ་འབྲལ་བར་བྱེད་པའི་ཕྱིར་ཏེ། མཐོ་རིས་དོན་དུ་ཚུལ་ཁྲིམས་དང་། འབྲལ་
བའི་དོན་དུ་སྒོམ་གཙོའི་ཕྱིར། ཞེས་གསུངས། གཉིས་པ་གཞུང་དོན་ནི། བཅོམ་ལྡན་འདས་
ཀྱི་མདོ་ལས། གཞི་གསུམ་དགེ་རྩ་ཅེས་གསུངས་པ་བཞག་ཏུ་ཡོད། འབྲས་བུ་ཡིད་དུ་འོང་
བ་འབྱིན་པས་ན་བསོད་ནམས། ལས་ཀྱི་རང་བཞིན་ངོ་བོ་ཡིན་པས་བྱ་བ་ཀུན་སློང་གི་
སེམས་པ་འཇུག་པའི་གཞི་ཡོན་པས་ན་དེའི་གཞི་སྟེ། སྦྱིན་པ་ལས་བྱུང་བའི་བསོད་ནམས་
བྱ་བའི་གཞི། སྤོང་བ་བདུན་གྱི་ངོ་བོར་གྱུར་པའི་ཚུལ་ཁྲིམས་ནི་ཚུལ་ཁྲིམས་ལས་བྱུང་
བའི་བསོད་ནམས་བྱ་བའི་གཞི །བྱམས་སོགས་ཚད་མེད་ལྟ་བུ་བསྒོམ་པ་ལས་བྱུང་བའི་
བསོད་ནམས་བྱ་བའི་གཞི་ཡིན་པའི་ཕྱིར། །དཔེར་ན་ལུས་ངག་གི་དགེ་མི་དགེ་བདུན་ལས་
དང་ལས་ཀྱི་ཡམ་གཉིས་ཀ་ཡིན། ཡིད་ཀྱི་དགེ་མི་དགེ་གསུམ་ལམ་ཁོ་ན་ཡིན་པས།
ཐམས་ཅད་ལས་ལམ་དུ་བཤད་པ་བཞིན་ནོ། །ཆོས་སྦྱིན་བྱེ་བྲག་ཏུ་བཤད་པ་ནི། ཆོས་
སྦྱིན་ཉོན་མོངས་ཅན་མིན་པ། རྐང་པ་གཉིས་ལས་ཆོས་སྦྱིན་བཞག་ཏུ་ཡོད་དེ། ཀུན་སློང་
ཉོན་མོངས་ཅན་མིན་པས་གསུང་རབ་ཡན་ལག་བཅུ་གཉིས་སོགས་ཚིག་དོན་ཕྱིན་ཅི་མ་
ལོག་པར་ཡང་དག་པར་སྟོན་པར་བྱེད་པ་དེ། ཆོས་སྦྱིན་རྣམས་པར་དག་པ་ཡིན་པའི་ཕྱིར་
ཏེ། །རང་འགྲེལ་ལས། ཆོས་ཀྱི་སྦྱིན་པ་ནི་མདོ་ལ་སོགས་པ་ཉོན་མོངས་པ་ཅན་མིན་པས་
ཡང་དག་པར་ཇི་ལྟ་བ་བཞིན་སྟོན་པའོ། །དེའི་ཕྱིར་གང་དག་ཆོས་ལོག་བར་འཆད་པར་
བྱེད་པའམ། །སེམས་ཉོན་མོངས་ཅན་རྙེད་པ་དང་བཀུར་སྟི་དང་གྲགས་པ་འདོད་པས་
འཆད་པ་དེ་དག་ནི་བདག་ཉིད་ཀྱི་བསོད་ནམས་ཆེན་པོ་ཉམས་པར་བྱེད་པ་ཡིན་ནོ། །ཞེས་
གསུངས་པའི་ཕྱིར། །ཉེ་བ་འཁོར་གྱིས་ཞུས་པའི་མདོ་ལས། ཤཱ་རིའི་བུ་གཞན་ཡང་བྱང་
ཆུབ་སེམས་དཔའ་ཆེན་པོ་ཁྱིམ་པ་ཁྱིམ་ན་གནས་པས་ནི་སྦྱིན་པ་གཉིས་ལ་གནས་པར་
~409~

མཛོད་ཉི་མའི་དཀྱིལ་འཁོར།
བྱའོ། ཤཱ་རིའི་བུ་བྱང་ཆུབ་སེམས་དཔའ་ཆེན་པོ་རབ་ཏུ་བྱུང་པར་གཏོགས་པས་ན་སྦྱིན་པ་
བཞི་ལ་གནས་པར་བྱའོ། །བཞི་གང་ཞེ་ན། འདི་ལྟ་སྟེ། སྨྱུག་གུ་སྦྱིན་པ་དང་། སྣ་ཚ་སྦྱིན་པ་
དང་། གླེགས་བམ་སྦྱིན་པ།ཆོས་སྦྱིན་པ་སྟེ། །གཉིས་གང་ཞེ་ན། འདི་ལྟ་སྟེ། ཆོས་སྦྱིན་པ་
དང་། ཟང་ཟིང་སྦྱིན་པ་སྟེ་ཤཱ་རིའི་བུ་བྱང་ཆུབ་སེམས་དཔའ་ཆེན་པོ་ཁྱིམ་པ་ཁྱིམ་ན་
གནས་པས་ནི་རྗེས་སུ་ཆགས་པ་མེད་པའམ་ཁོང་ཁྲོ་བ་མེད་པ་སྦྱིན་པ་དེ་གཉིས་ལ་
གནས་པར་བྱའོ། །ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་བྱུང་
བར་གཏོགས་པས་སྦྱིན་པ་བཞི་པོ་དེ་དག་ལ་གནས་པར་བྱའོ། ཞེས་གསུངས་པ་ལྟར་
བསླབ་པར་བྱའོ།༈ །གསུམ་པ་ཆ་མཐུན་གསུམ་བཤད་པ་ནི། བསོད་ནམས་མྱ་ངན་འདས་
པ་དང་། ཞེས་སོགས། བཞི་པ་རྣམ་གྲངས་གཞན་སྟོན་པ་ནི། སྒྲིབས་ངན་ཁ་ན་མ་ཐོ་བཅས།
ཞེས་སོགས་སོ། །བསྡུ་ན་མཚམས་སྦྱོར་མདོར་བསྡུས་དེ་ལས་འཕྲོས་པ་དང་། གྲངས་
ངེས་རིགས་བྱེད་མིན་པའི་དབྱེ་བ་དང་། སྡོམ་པ་སྡོམ་མིན་བར་མའི་ཐོབ་གཏོང་དང༌། དེའི་
ལྡན་ཚུལ་རྒྱས་པར་བཤད་པ་དང་། མདོ་ལས་གསུངས་པའི་ལས་ཀྱི་རྣམ་གྲངས་ལ། རྒྱུ་
འབྲས་བརྟེན་དང་འབྲས་བུ་འདུས་བྱས་དང་། གཉིས་ཚན་གསུམ་ཚན་དབྱེ་བ་རྒྱས་པར་
བཤད། ཞར་ལ་རྣམ་གྲངས་བསྟན་པའི་མཇུག་བསྡུ་རྣམས། ལེགས་པར་ཕྱེ་ནས་བཞི་པའི་
གསལ་བྱེད་དོ། །འཆིམས་བློ་བཟང་གྲགས་པས། ལས་ཀྱི་རང་བཞིན་དེ་དབྱེ་ཁྱད་པར་
ཆོས། མདོ་ལས་བྱུང་བའི་ལས་ཀྱི་རྣམ་གྲངས་སོགས། བླང་དོར་ངེས་ཕྱིར་བློ་ལྡན་གྱིས་
རིག་བྱ། རྒྱ་ཆེན་སྟོན་བྱེད་གནས་འདི་གཉན་པར་གྱིས། ཞེས་གསུངས།
༈མདོ་རྒྱུད་གསུངས་རབ་མཁའ་ལ་ཐོག་མེད་པའི། །ལེགས་བཤད་འོད་སྟོང་ལྟན་
པའི་ཉིན་བྱེད་གྱིས། རྣམ་དཔྱོད་ལྷག་བསམ་རྟ་ལྗང་སྟོབས་དྲངས་ནས། ཐུབ་བསྟན་གླིང་
བཞིའི་དཔལ་དུ་ཤར་བའི་མཐུས། རྣམ་དག་ཕན་བདེའི་པད་ཚལ་རྒྱས་པ་དང་། སྐལ་བཟང་
ལེབ།ས་བཤད་སྦྲང་རྩིས་ཚིམ་བྱས་ནས། བཞི་པ་ལ་བརྟེན་གནས་ཀྱི་མུན་བསལ་ཏེ།
~410~

མཛོད་ཉི་མའི་དཀྱིལ་འཁོར།
མཁས་རྨོངས་དགའ་སྟོན་སླད་དུ་འདི་སྤྲུལ་ལོ། །
༈ གང་སྐུ་མཚན་དཔེའི་འོད་དབར་ཞིང་། དཔེ་བྱད་བརྒྱད་ཅུའི་སྣང་པ་ཅན། ཕན་
བདེའི་པད་ཚལ་རཔ་རྒྱས་པ། ཐུབ་དཔང་ཉི་མ་དེ་ལ་འདུད། གནས་ལྔ་པ་ཕྲ་རྒྱས་བསྟན་
པའི་གནས་འཆད་པ་ལ་བཞི། མཚམས་སྦྱར་ཕྲ་རྒྱས་དངོས། །དེ་ཇི་ལྟར་སྤོངས་ཚུལ་
སྤངས་པའི་འབྲས་བུ་ཡོངས་ཤེས་སོ། །དང་པོ་ནི། གནས་འདིའི་སྤྱི་དོན་ཐུན་མོངས་དུ་
མདོར་བསྡུས་ན། ཉོན་མོངས་པ་ལ་མཚན་ཉིད་དབྱེ་བ། རྣམ་པའི་བྱེ་བྲག་སེམས་ཕྲ་རྒྱས་
དང་བཅས་ཚུལ། ཉོན་མོངས་སྐྱེ་ཚུལ། རྣམ་གྲངས་། གང་དང་མཚུངས་པར་ལྡན་པ།
སྒྲིབས་པ་ལྔ་བྱེ་བྲག་ཏུ་བཤད་པ། སྤངས་པའི་འབྲས་བུ་ཡོངས་ཤེས་བཤད་པ་སྟེ་
དགུའོ། །དང་པོ་ནི། སེམས་རྒྱུད་རབ་ཏུ་མ་ཞི་བར་བྱེད་པའི་རིགས་སུ་གནས་པ་ཡང་ཡིན།
གཙོ་བོར་ཐར་པ་ཙམ་ཐོབ་པར་བྱེད་པ་ལ་བར་དུ་གཅོད་པའི་རིགས་སུ་གནས་པ་ཡང་ཡིན་
པའི་གཞི་མཐུན་པར་གྱུར་པས་རབ་ཏུ་ཕྱེ་བའི་སེམས་བྱུང་དུ་དམིགས་པ་དེ། ཉོན་མོངས་
པའི་མཚན་ཉིད་ཡིན་ཏེ། མངོན་པ་ཀུན་ལས་བཏུས་ལས། མཚན་ཉིད་གང་ཞེ་ན། ཆོས་
གང་འབྱུང་ན་རབ་ཏུ་མ་ཞི་བའི་མཚན་ཉིད་དུ་འབྱུང་སྟེ། དེ་འབྱུང་བའི་སེམས་ཀྱི་རྒྱུད་རབ་
ཏུ་མ་ཞི་བར་བྱེད་པ་དེ་ཉོན་མོངས་པའི་མཚན་ཉིད་དོ། ཞེས་གསུངས། ཉོན་མོངས་པའི་
བྱེད་ལས་བཞག་ཏུ་ཡོད་དེ། སྲིད་པའི་རྩ་བ་བྱེད་པའི་ཕྱིར་དང་། ཉོན་མོངས་པ་ལ་འཇུག་
པ་ན་བྱ་བ་པཅུ་བྱེད་པའི་ཕྱིར། རྟགས་དང་ཕོ་གྲུབ་སྟེ། སྲིད་པའི་རྩ་བ་ཕྲ་རྒྱས་ཞེས་དང༌།
རང་འགྲེལ་ལས། ལས་དེ་དག་ཀྱང་ཕྲ་རྒྱས་ཀྱི་དབང་གིས་འོང་བར་འགྱུར་གྱི། ཕྲ་རྒྱས་
མེད་པར་ནི་སྲིད་པ་མངོན་པར་འགྲུབ་པར་མི་ནུས་པས། ཞེས་གསུངས། རྟགས་གཉིས་པ་
གྲུབ་སྟེ། རང་འགྲེལ་ལས། རྩ་བ་བརྟེན་པར་བྱེད་དོ། །རྒྱུད་གནས་པར་བྱེད་དོ། །ཞིང་དུ་
སྒྲུབ་པར་བྱེད་དོ། །རྒྱུད་མཐུན་པར་སྒྲུབ་པར་བྱེད་དོ། །ལས་ཀྱི་སྲིད་པ་མངོན་པར་སྒྲུབ་
པར་བྱེད་དོ། །རང་གི་ཚོགས་ཡོངས་སུ་འཛིན་པར་བྱེད་དོ། །དམིགས་པ་ལ་ཀུན་ཏུ་རྨོངས་
~411~

མཛོད་ཉི་མའི་དཀྱིལ་འཁོར།
པར་བྱེད་དོ། །རྣམ་པར་ཤེས་པའི་རྒྱུད་འཁྲིད་པར་བྱེད་དོ། །དགེ་བའི་ཕྱོགས་ལས་གཡོ་
བར་བྱེད་དོ། །ཁམས་ལས་མི་འདའ་པའི་ཚུལ་གྱིས་འཆིང་བའི་དོན་དུ་ཁྱབ་པར་བྱེད་
དོ། །ཞེས་གསུངས། དེའི་དོན་ཡང་རྩ་བ་ནི་འདིར་ཉོན་མོངས་པའི་ཐོབ་པ་ཡིན་པས་ཉོན་
མོངས་མ་སྤངས་ཀྱི་བར་དུ་དེ་རྒྱུན་མི་འཆད་པའི་དོན་གྱིས་བརྟན་པོར་བྱེད་དོ། །ཉོན་
མོངས་པའི་རྒྱུན་བརྒྱུད་པས་གནས་པར་བྱེད་དོ། །ལུས་ཉོན་མོངས་སྐྱེ་བ་དང་མཐུན་པ་
དང༌། རྒྱུ་མཐུན་ཉེ་པའི་ཉོན་མོངས་སྐྱེད་པ་དང་། སྲིད་པའི་རྩ་བ་བྱེད་པ་དང་། ཚུལ་བཞིན་
མིན་པའི་ཡིད་ལ་བྱེད་པས་ཡོངས་སུ་འཛིན་པ་དང་། དམིགས་པ་དོན་ལ་གནས་པ་ཇི་ལྟ་བ་
བཞིན་མི་འཛིན་པ་དང༌། བློ་ཉམས་པར་བྱེད་པ་དང་། དགེ་བའི་ཕྱོགས་ཉམས་པར་བྱེད་པ་
དང་། ཁམས་གསུམ་ལས་མི་འདའ་པའི་ཕྱིར་དུ་རྒྱུད་འཆིངས་པར་བྱེད་ཅེས་རིམ་བཞིན་
སྦྱོར་ཏེ། རྩ་བ་བརྟན་བྱེད་རྒྱུད་གནས་བྱེད། པུས་ནི་སྐྱེ་བའི་ཞིང་དུ་སྒྲུབ། རྒྱུ་མཐུན་སྒྲུང་
བྱེད་ལས་སྲིད་སྒྲུབ། དམིགས་ལ་རྨོངས་བྱེད་ཤེས་རྒྱུད་འཁྲིད། རང་ཕྱོགས་ཚུལ་མིན་
ཡིད་འཛིན་བྱེད། དགེ་བ་ལས་གཡོ་ཁམས་མི་འདའ། ཞེས་གསུངས་པའི་ཕྱིར། མདོ་སྡེ་
རྒྱན་ལས་ཉོན་མོངས་རྣམས་ཀྱིས་བདག་འཇོམས་སེམས་ཅན་འཇོམས་ཤིང་ཚུལ་ཁྲིམས་
འཇོམས། ཉམས་བཅས་རྙེད་པ་དམན་ཤིང་བསྲུངས་བཅས་དེ་བཞིན་སྟོན་པས་དམར། བརྩོད་
བཅས་མི་མཉན་དེ་ནི་གཞན་དུ་མི་ཁོམས་རྣམས་སུ་སྐྱེ། ཐོབ་དང་མ་ཐོབ་ཉམས་པས་ཡིད་
ལ་སྡུག་བསྔལ་ཆེན་པོ་སྐྱེ། ཞེས་གསུངས་ཤིང་། སྤྱོད་འཇུག་ལས་ཀྱང་རྒྱས་པར་
གསུངས་སོ།
༈ །གཉིས་པ་ལ། རྩ་བའི་དབྱེ་བ། ཁྱད་པར་གྱི་དབྱེ་བ་ཞར་བྱུང་ངོ༌། །དང་པོ་ནི། རྩ་
ཉོན་དྲུག་ཡོད་དེ། འདོད་ཆགས་དེ་བཞིན་ཁོང་ཁྲོ་དང་། ང་རྒྱལ་མ་རིག་ལྟ་བ་དང་།ཐེ་ཚོམ་
ཡིན་ཏེ། ཞེས་གསུངས་པ་ལྟར། འདོད་ཆཔ།ས། ཁོང་ཁྲོ། ང་རྒྱལ། ཉོན་མོངས་ཅན་གྱི་མ་
རིག་པ། ཉོན་མོངས་ཅན་གྱི་ལྟ་བ་ཐེ་ཚོམ་རྣམས་སུ་ཡོད་པའི་ཕྱིར། གཉིས་པ་ལ་གསུམ།
412~

མཛོད་ཉི་མའི་དཀྱིལ་འཁོར།
དགོས་པའི་སྒོ་ནས་བདུན་དུ་དབྱེ་བ། ལྟ་བའི་སྒོ་ནས་བཅུར་དབྱེ་བ། ཁམས་ཀྱི་སྒོ་ནས་གོ་
བརྒྱད་དུ་དབྱེ་བའོ། །དང་པོ་ནི། འདོད་ཆགས་ལ་འདོད་པའི་འདོད་ཆགས་དང་སྲིད་པའི་
འདོད་ཆགས་གཉིས་སུ་དབྱེ་ན་བདུན་དུ་ཡོད་དེ། །དེ་དྲུག་ཀྱང་། འདོད་ཆགས་དབྱེ་བས་
བདུན་དུ་བཤད། ཞེས་གསུངས། དང་པོ་ནི། འདོད་པའི་སས་བསྡུས་ཀྱི་འདོད་ཆགས་ལྟ་
བུ། གཉིས་པ་ནི། ཁམས་གོང་མ་གཉིས་ཀྱི་སས་བསྡུས་ཀྱི་འདོད་ཆགས་ལྟ་བུའོ། །དེ་
གཉིས་གཅིག་ཏུ་བསྡུས་ནས་བཤད་པ་ལ་དོན་ཡོད་དེ། །ཁམས་གོང་མ་ཐོབ་པ་ན་ཐར་པ་
ཐོབ་སྙམ་པའི་འདུ་ཤེས་བཟློག་པའི་ཕྱིར་དུ་ཡིན་པའི་ཕྱིར། དེ་གཉིས་གཅིག་ཏུ་བསྡུད་པ་
ལ་རྒྱུ་མཚན་ཡོད། དེ་གཉིས་ཁ་ནང་དུ་བལྟས་ཏེ་ཏིང་ངེ་འཛིན་ལ་སྲེད་པར་གཅིག་པས་དེ་
ལྟར་བཤད་པའི་ཕྱིར། ཁམས་གཉིམ་ལས་སྐྱེས་སྲིད་འདོད་ཆགས། ཁ་ནི་ནང་དུ་བལྟས་
ཕྱིར་དེར། ཐར་པའི་འདུ་ཤེས་བཟློག་ཕྱིར་བཤད། ཞེས་གསུངས། གཉིས་པ་ནི། ཉོན་
མོངས་ཅན་གྱི་ལྟ་བ་ལ། འཇིག་ལྟ། ལོག་ལྟ། མཐར་འཛིན་གྱི་ལྟ་པ་ལྟ་བ་མཆོག་འཛིན་
ཚུལ་ཁྲིམས་དང་བཏུལ་ཞུགས་མཆོག་འཛིན་གྱི་ལྟ་བ་ལྔ་ཕྱེད་ན་བཅུར་ཡོད། ལྟ་བ་ལྔ་སྟེ་
འཇིག་ཚོགས་དང༌། ལོག་དང་མཐར་འཛིན་ལྟ་བ་དང་། ལྟ་བ་དང་ནི་ཚུལ་ཁྲིམས་དང་།
བརྟུལ་ཞུགས་མཆོག་ཏུ་འཛིན་དང་བཅུ། ཞེས་གསུངས། གསུམ་པ་ནི་ཉོན་མོངས་ལ་
ཁམས་ཀྱི་སྒོ་ནས་དབྱེ་ན་གོ་བརྒྱད་དུ་ཡོད་དེ། རང་འགྲེལ་ལས། ཕྲ་རྒྱས་བཅུ་བོ་དེ་དག་
ལས། འདོད་པ་ན་སྤྱོད་པ་སུམ་ཅུ་རྩ་དྲུག་དང་། གཟུགས་ན་སྤྱོད་པ་སུམ་ཅུ་རྩ་གཅིག་དང་།
གཟུགས་མེད་ན་སྤྱོད་པ་སུམ་ཅུ་རྩ་གཅིག་སྟེ། དགུ་ཅུ་བརྒྱད་དུ་ཡང་ཡོད་དེ། །ཞེས་
སོགས་དང༌། དེ་དག་བཅུ་དང་བདུན་བདུན་བརྒྱད། ལྟ་བ་གསུམ་གཉིས་མ་གཏོགས་པ།
འདོད་ན་སྡུག་བསྔལ་ལ་སོགས་པ། མཐོང་པས་རིམ་བཞིན་སྤོངས་པར་བྱེད། བཞི་ནི་སྒོམ་
པས་སྤངས་བྱ་ཡིན། ཁོང་ཁྲོ་མ་གཏོགས་དེ་དག་ཉིད། གཟུགས་ཁམས་གཟུགས་མེད་དེ་
དང་འདྲ། དེ་ལྟར་དགུ་བཅུ་བརྒྱད་དུ་འདོད། ཞེས་གསུངས། དོན་ནི། འདོད་པའི་སས་
ལ413

མཛོད་ཉི་མའི་དཀྱིལ་འཁོར།
བསྡུས་པའི་མཐོང་སྤང་དུ་གྱུར་པའི་ཕྲ་རྒྱས་སོ་གཉིས་ཡོད་དེ། །སྡུག་བསྔལ་མཐོང་སྤང་དུ་
གྱུརཔའི་ལྟ་བ་ལྔ་དང་ལྟ་མིན་ལྔ། ཀུན་འབྱུང་དང༌། འགོག་པ་ལ། ལྟ་བ་དང་པོ་གཉིས་དང་
ལྔ་པ་ཡ་གཏོགས་པ་བདུན་བདུན། ལམ་བདེན་ལ་ལྟ་བ་དང་པོ་གཉིས་མ་གཏོགས་ང་
བརྒྱད་དེ་སོ་གཉིས་སུ་ཡོད་པའི་ཕྱིར། སོ་གཉིས་པོ་དེ་ཆོས་ཅན། མཐོང་སྤང་ཡིན་ཏེ།
མཐོང་ལམ་བར་ཆད་མེད་ལམ་གྱི་ངོས་སྐལ་གྱི་སྤང་བྱ་ཡིན་པའི་ཕྱིར། འདོད་པའི་སས་
བསྡུས་པའི་སྒོམ་སྤང་དུ་གྱུར་པའི་ཕྲ་རྒྱས་པཞི་ཡོད་དེ། འདོད་པའི་སས་བསྡུས་པའི་འདོད་
ཆགས། ཁོང་ཁྲོ། ང་རྒྱལ། ཉོན་མོངས་ཅན་གྱི་མ་རིག་པ་སྟེ་བཞི་ཡིན་པའི་ཕྱིར། བཞི་པོ་དེ་
ཆོས་ཅན། སྒོམ་སྤང་ཡིན་ཏེ། སྒོམ་ལམ་བར་ཆད་མེད་ལམ་གྱི་ངོས་སྐལ་གྱི་སྤང་བྱ་ཡིན་
པའི་ཕྱིར། །གཟུགས་གཟུགས་མེད་ཀྱི་སས་བསྡུས་པའི་མཐོང་སྤང་དུ་གྱུར་པའི་ཕྲ་རྒྱས་
ཉེར་བརྒྱད་རེ་ཡོད། ཁོང་ཁྲོ་མ་གཏོགས་པའི་སྡུག་བསྔལ་མཐོང་སྤང་དུ་གྱུར་པའི་དགུ་ཀུན་
འབྱུང་དང་འགོག་པ་མཐོང་སྤང་དྲུག་དྲུག ། ལམ་མཐོང་སྤང་བདུན་རྣམས་རེ་རེར་ཡོད་པའི་
ཕྱིར། །གཟུགས་གཟུགས་མེད་ཀྱི་སས་བསྡུས་པའི་སྒོམ་སྤང་དུ་གྱུར་པའི་ཕྲ་རྒྱས་གསུམ་
རེ་ཡོད་དེ། །དེའི་སས་བསྡུས་ཀྱི་ཁོང་ཁྲོ་མ་གཏོགས་པ་གསུམ་པོ་དེ་ཡོད་པའི་ཕྱིར། ཅེས་
པའོ། །ཚོས་མངོན་པ་ཀུན་ལས་བཏུས་ལས། མཐོང་སྤང་བརྒྱ་དང་བཅུ་གཉིས། སྒོམ་སྤང་
བཅུ་དྲུག་ཏུ་བཤད། བསྡུ་བ་ལས་བདེན་པ་ཕྱི་མ་གཉིས་ལ་ལྟ་བ་དང་པོ་གཉིས་དོར་ནས་
མཐོང་སྤང་དགུ་བཅུ་རྩ་བཞིར་བཤད་དོ།
༈ །གསུམ་པ་ཞར་བྱུང་ལ་ལྔ། སྤང་བྱ་གཉིས་ཀྱི་ངེས་པ། ལྟ་བ་ལྔ་སོ་སོའི་མཚན་
ཉིད། ལྟ་པ་ཐ་མ་དང་འབྲེལ་པའི་རྩོད་སྤོང༌། ཕྱིན་ཅི་ལོག་གི་རབ་དབྱེ། ང་རྒྱལ་གྱི་དབྱེ་བ་
སྤྲོས་པ་དང་བཅས་པའོ། །དང་པོ་ནི། ཕྲ་རྒྱས་སོ་བརྒྱད་པོ་དེ་མཐོང་སྤང་དང་སྒོམ་སྤང་
གཉིས་སུ་ངེས་ཏེ། སྲིད་རྩེའི་ས་བསྡུས་ཤིང་མཐོང་ལམ་རྗེས་བཟོད་ཀྱི་ངོས་སྐལ་གྱི་སྤང་
བྱ་ཡིན་ན་མཐོང་སྦང་ཁོ་ན་ཡིན་པས་ཁྱབ། ས་ལྷག་མ་བརྒྱད་ཀྱིས་སས་བསྡུས་པ་རྣམས་
~414~

མཛོད་ཉི་མའི་དཀྱིལ་འཁོར།
མཐོང་སྤང་དང་། སྒོམ་སྤང་ཅི་རིགས་སུ་འདུས་པའི་ཕྱིར་ཏེ། འཕགས་པ་རྣམས་ཀྱིས་དེ་
རྣམས་མཐོང་ལམ་གྱིས་སྤོང་། བྱིས་པ་རྣམས་ཀྱིས་ཉེར་བསྡོགས་ཀྱིས་འོག་སའི་སྲང་བྱའི་
རིགས་ལྔ་ཆར་ཆེ་འབྲིང་ཆུང་ངུ་སོགས་དགུར་བྱས་ཏེ་དྲིལ་ནས་སློང་པའི་ཕྱིར་ཏེ། སྲིད་རྩེ་
ལས་སྐྱེས་བཟོད་པ་ཡིས། གཞོམས་བྱ་མཐོང་བས་སྤང་བྱ་ཉིད། ལྷག་སྐྱེས་མཐོང་དང་སྒོམ་
གཉིས་ཀྱིས། བཟོད་པས་གཞོམས་མིན་སྒོམ་ཁོ་ནས། ཞེས་གསུངས། གཉིས་པ་ནི། ཉེར་
ལེན་གྱི་ཕུང་པོ་ལ་དམིགས་ནས་རང་དབང་བའི་བདག་དང་བདག་གིར་སྒྲོ་འདོགས་པའི་
ཤེས་རབ་ཉོན་མོངས་ཅན་འཇིག་ལྟའི་མཚན་ཉིད། དེ་ལ་དམིགས་ནས་རྟག་པའམ་ཆད་པར་
སྒྲོ་འདོགས་པའི་ཤེས་རབ་ཉོན་མོངས་ཅན། མཐར་ལྟའི་མཚན་ཉིད། ལས་རྒྱུ་འབྲས་སོགས་
མེད་པར་ལྟ་པའི་ཤེས་རབ་ཉོན་མོངས་ཅན། ལོག་ལྟའི་མཚན་ཉིད། ལྟ་ངན་ལ་དམིགས་
ནས་དག་གྲོལ་དུ་སྒྲོ་འདོགས་པའི་ཤེས་རབ་ཉོན་མོངས་ཅན། ལྟ་བ་མཆོག་འཛིན་གྱི་
མཚན་ཉིད། ཚུལ་ཁྲིམས་དང་བརྟུལ་ཞུགས་ངན་པ་ལ་དམིགས་ནས་དག་གྲོལ་དུ་སྒྲོ་
འདོགས་པའི་ཤེས་རབ་ཉོན་མོངས་ཅན། ཚུལ་ཁྲིམས་དང་བརྟུལ་ཞུགས་མཆོག་འཛིན་གྱི་
ལྟ་པའི་མཚན་ཉིད་ཡིན་ཏེ། བདག་དང་བདག་གིར་རྟག་ཆད་དང་། མེད་དང་དམན་ལ་
མཆོག་འཛིན་དང་། རྒྱུ་མིན་ལམ་མིན་དེར་ལྟ་པ། དེ་དག་ལྟ་བ་ལྔ་ཡིན་ནོ། །ཞེས་གསུངས།
ཡང་དབང་ཕྱུག་དང་ཚངས་པ་སྤྱི་གཙོ་བོ་སོགས་འཇིག་རྟེན་གྱི་རྒྱུ་དང་། བ་ལང་དང་རི་
དྭགས་དང་བྱ་ག་ག་ཤི་བ་སོགས་མིར་སྐྱེ་བ་མཐོངས་ནས་དེའི་བརྟུལ་བཞུགས་མཐོ་རིས་
ཀྱི་རྒྱུར་ལྟ་བ། ཡེ་ལྔ་བརྟེན་པ་དང་ཆུར་འཇུག་པས་སོགས་མཐོ་རིས་ཀྱི་རྒྱུར་ལྟ་བ་སོགས་
ཚུལ་ཁྲིམས་དང་བརྟུལ་ཞུགས་མཆོག་འཛིན་གྱི་ལྟ་བ་སྟེ། སྡུག་བསྔལ་མཐོང་སྤང་ཡིན་པའི་
ཕྱིར། གྲངས་ཅན་པས་རང་བཞིན་དང་སྐྱེས་བུའི་ཁྱད་པར་ཤེས་པ་སོགས་ཤེས་བྱ་ཉི་ཤུ་
རྩ་ལྔའི་གྲངས་ཤེས་པ་དང་བྱེ་བྲག་བས་དོན་དྲུག་ཤེས་པ་དང༌། གཅེར་བུ་པས་དོན་དགུ་
ཤེས་པ་སོགས་གྲོལ་ལམ་དུ་འདོད་པ་ཡང་ཚུལ་ཁྲིམས་དང་བཏུལ་ཞུགས་མཆོཔག་འཛིན་
~415~

མཛོད་ཉི་མའི་དཀྱིལ་འཁོར།
ཏོ། །མཐོང་སྤང་ཡིན། དེ་སྐད་དུ་འང་། བསྟན་བཅོས་ལས། གང་ཞིག་བ་ལང་དང་རི་དྭགས་
དང་བྱ་གག་གི་ཚུལ་ཁྲིམས་ཀྱིས་དག་གྲོལ་དུ་སྨྲ་ན་ཚུལ་ཁྲིམས་དང་བརྟུལ་ཞུགས་མཆོག་
འཛིན་ཏེ་སྡུག་བསྔལ་མཐོང་སྤང་ངོ༌། །ཞེས་གསུངས། གསུམ་པ་ནི། ཁོ་ན་རེ། དབང་ཕྱུག་
སོགས་རྒྱུ་མིན་པ་ལ་རྒྱུར་མངོན་པར་ཞེན་པ་ཆོས་ཅན། སྡུག་བསྔལ་མཐོང་སྤང་མིན་པར་
ཐལ། ཀུན་འབྱུང་མཐོང་སྤང་ཡིན་པའི་ཕྱིར་ཏེ། སྡུག་བསྔལ་གྱི་རྒྱུ་ལ་ལོགས་པར་ཞུགས་
ཕ་ཡིན་པའི་ཕྱིར། ཞེ་ན་འདིར་མ་ཁྱབ་སྟེ། དེ་ནི་རྟག་པ་དང་བདག་ཏུ་ཕྱིན་ཅི་ལོག་ཏུ་མངོན་
པར་ཞེན་པའི་ལྟ་བ་དེའི་སྟོབས་ཀྱིས་རབ་ཏུ་འཇུག་པ་ཙམ་ཡིན་པས་སྡུག་བསྔལ་མཐོང་
སྤང་ཁོ་ན་ཡིན་པའི་ཕྱིར། །ཁྱབ་སྟེ། དེའི་སྟོབས་ཀྱིས་རབ་ཏུ་འཇུག་པ་ཙམ་དེ་སྡུག་བསྔལ་
ཆོས་བཟོད་ཀྱི་ངོས་སྐལ་གྱི་སྤང་བྱ་ཡིན་པའི་ཕྱིར། དབང་ཕྱུག་སོགས་སྐྱུར་མངོན་ཞེན་པ།
རྟག་བདག་ཕྱིན་ཅི་ལོག་པ་ཡིས། རབ་ཏུ་འཇུག་པས་དེའི་ཕྱིར་ཏེ། སྡུག་བསྔལ་མཐོང་བས་
སྤང་བྱ་ཉིད། ཞེས་གསུངས། བཞི་པ་ནི་ཕྱིན་ཅི་ལོག་ལ་བཞི་ཡོད་དེ། མི་རྟག་པ་ལ་རྟག་
པར་ཕྱིར་ཅི་ལོག །མི་གཙང་བ་ལ་གཙང་པར་ཕྱིན་ཅི་ལོག །སྡུག་བསྔལ་ལ་བདེ་བར་ཕྱིན་
ཅི་ལོག །གང་ཟག་གི་བདག་མེད་པ་ལ་གང་ཟག་གི་བདག་ཏུ་ཕྱིན་ཅི་ལོག་བཞི་ཡོད་པའི་
ཕྱིར། འོ་ན་ལྟ་བ་གང་ལ་ཕྱིན་ཅི་ལོག་ཏུ་བཞག་ཅེ་ན། ལྟ་བ་གསུམ་ལ་དེ་བཞི་བཞག་སྟེ།
མཐར་འཛིན་གྱི་ལྟ་བ་ལ་དངཔོ་དེ་བཞག །ལྟ་བ་མཆོག་འཛིན་ལ་གཉིས་པ་དང་གསུམ་པ་
དེ་བཞག །འཇིག་ལྟ་ལ་བཞི་པ་དེ་བཞག་པའི་ཕྱིར། ལྟ་བ་གཞན་རྣམས་ལ་ཕྱིན་ཅི་ལོག་མི་
འཇོག་པའི་རྒྱུ་མཚན་ཡོད་དེ། ཕྱིན་ཅི་ལོག་འཇོག་པའི་རྒྱུ་མཚན་གསུམ་མ་ཚང་པའི་ཕྱིར་
ཏེ། ཡུལ་ལ་མཐའ་གཅིག་ཏུ་ཕྱིན་ཅི་ལོག་པ་དང་།ངེས་པར་རྟོག་པ་དང་། སྒྲོ་འདོགས་པ་ཁོ་
ན་ཡིན་པ་སྟེ་རྒྱུ་མཚན་གསུམ་ཚང་པ་ལས་ཕྱིན་ཅི་ལོག་འཇོག་པ་གང་ཞིག །ཚུལ་ཁྲིམས་
དང་བརྟུལ་ཞུགས་མཆོག་འཛིན་ཡུལ་ལ་མཐའ་གཅིག་ཏུ་ཕྱིན་ཅི་ལོག་མིན། མཐར་འཛིན་
གྱི་ཆད་ལྟ་དང་ལོག་ལྟ་ལ་སྒྲོ་འདོགས་པའི་རྒྱུ་མཚན་མ་ཚང་པའི་ཕྱིར་ན། དེ་དག་ཕྱིན་ཅི་
-416~

མཛོད་ཉི་མའི་དཀྱིལ་འཁོར།
ལོག་ཏུ་མ་བཞག་གོ །ཁོ་ན་རེ། མདོ་ལས་གསུངས་པའི་སེམས་ཕྱིན་ཅི་ལོག་དང་། འདུ་
ཤེས་ཕྱིན་ཅི་ལོག་ཆོས་ཅན། ཕྱིན་ཅི་ལོག་མ་ཡིན་པར་ཐལ། ངེས་རྟོག་མ་ཡིན་པའི་ཕྱིར།
སྙམ་ན་འདོད་དེ། ལོག་ལྟ་དང་མཚུངས་པར་ལྡན་པས་མདོ་ལས་དེ་ཕྱིན་ཅི་ལོག་ཏུ་
གསུངས་པ་ཙམ་ཡིན་པའི་ཕྱིར། དེ་སྐད་དུའང་། ལྟ་བ་གསུམ་ལས་ཕྱིན་ཅི་ལོག །བཞི་ཚན་
ཕྱིན་ཅི་ལོག་ཕྱིར་དང་། ངེས་རྟོག་ཕྱིར་དང་སྒྲོ་འདོགས་ཕྱིར། སེམས་དང་འདུ་ཤེས་དེའི་
དབང་གིས། ཞེས་གསུངས། ལྔ་པ་ལ་གཉིས། ང་རྒྱལ་གྱི་དབྱེ་བ་། བསྡུ་བ། དང་པོ་ནི། ང་
རྒྱལ་བདུན་ཡོད་དེ། །ང་རྒྱལ། ལྷག་པའི་ང་རྒྱལ། ང་རྒྱལ་ཡས་ཀྱང་ང་རྒྱལ། ངའོ་སྙམ་པའི་
ང་རྒྱལ། མངོན་པའི་ང་རྒྱལ། ཅུང་ཟད་སྙམ་པའི་ང་རྒྱལ། ལོག་པའི་ང་རྒྱལ་རྣམས་སུ་ཡོད་
པའི་ཕྱིར་ཏེ། བསྟན་བཅོས་ཡེ་ཤེས་ལ་འཇུག་པ་ལས་ང་རྒྱལ་དགུ་གསུངས་ཏེ། གཞན་ལ་
ལྟོས་ཏེ་བདག་ལ་སྒྲུབ་པ་གསུམ་བདག་ལ་ལྟོས་ཏེ་གཞན་ལ་སྒྲུབ་པ་གསུམ། །བདག་ལ་
ལྟོས་ཏེ་གཞན་ལ་འགོག་པ་གསུམ་མོ། །དང་པོ་གསུམ་ནི། གཞན་ལས་བདག་ཁྱད་པར་དུ་
འཕགས་སོ། །གཞན་དང་བདག་མཉམ་མོ། །གཞན་ལས་བདག་དམན་ནོ། །ཞེས་པ་གསུམ་
མོ། །གཉིས་བ་གསུམ་ནི། བདག་ལས་གཞན་ཁྱད་པར་དུ་འཕགས་སོ། །བདག་དང་གཞན་
མཉམ་མོ། །བདག་པས་དམན་པ་ཡོད་དེ། ཞེས་{སུམ་མོ། །གསུམ་པ་གསུམ་ནི། བདག་
ལས་ཁྱད་དུ་འཕགས་པ་མེད་དེ། བདག་དང་མཉམ་པ་མེད་དོ། །བདག་ལས་དམན་པ་མེད་
དོ། །ཞེས་པ་གཡུམ་མོ། །གཉིས་པ་ལ་གསུམ་དུ་བསྡུ་བ་དང་། སྤང་བྱ་གཉིས་སུ་བསྡུ་
བའོ། །དང་པོ་ནི། ང་རྒྱལ་ཐམས་ཅད། ང་རྒྱལ། ལྷག་པའི་ང་རྒྱལ། ཅུང་ཟད་སྙམ་པའི་ང་
རྒྱལ་དང་གསུམ་དུ་འདུས་སོ། །གཉིས་པ་ནི། དེ་ཐམས་ཅད་མཐོང་སྤང་དང་སྒོམ་སྤང་
གཉིས་སུ་འདུས་ཏེ། ང་རྒྱལ་དེ་རྣམས་ལ་གཉིས་ཀའི་ཆ་ཡོད་པའི་ཕྱིར། དེ་སྐད་དུ། ང་
རྒྱལ་བདུན་ནམ་དགུ་གསུམ་པོ།མཐོང་དང་སྒོམ་པས་ཟད་བྱ་བ། ཞེས་གསུངས་སོ།།
༈གསུམ་པ་རྣམ་པའི་བྱེ་བྲག་བཤད་པ་ལ་ལྔ། རྒྱུ་ལ་ལྟོས་པའི་རབ་དབྱེ། དམིགས་
~417~

མཛོད་ཉི་མའི་དཀྱིལ་འཁོར།
ཡུལ་ལ། ངོ་བོ་ལ་ལྟོས་པའི་རབ་དབྱེ། དུས་ལ་ལྟོས་པའི་ལྡན་ཚུལ། ཡུལ་ཡུལ་ཅན་གྱི་བྱེ་
བྲག་གོ །དང་པོ་ནི། ཕྲ་རྒྱས་གོ་བརྒྱད་པོ་ལ་ཀུན་འགྲོ་ཡིན་པ་དུ་མིན་པ་དུ། ཞེ་ན་སྐལ་
མཉམ་གྱི་ཀུན་འགྲོ །སྐལ་པོ་མི་ཉམ་པའི་ཀུན་འགྲོ། དེ་ལས་གཞན་པའི་ཀུན་འགྲོ་གསུམ་
ཡོད་དེ། །སྡུག་བསྔལ་རྒྱུ་མཐོང་སྤང་བྱ་བ་། ལྟ་དང་དེ་བཞིན་ཐེ་ཚོམ་དང་། གང་དེ་ལྷན་
ཅིག་མ་འདྲེས་པའི། །མ་རིག་གང་ཡིན་ཀུན་དུ་འགྲོ། ཞེས་གསུངས་སོ། །གཉིས་པ་ནི། ཕྲ་
རྒྱས་གོ་བརྒྱད་པོ་དེ་དག་ལ་ཟག་བཅས་ལ་དམིགས་པ་དུ་ཟག་མེད་ལ་དམིགས་པ་དུ། ཞེ་
ན་བཞག་ཏུ་ཡོད་དེ། འགོག་དང་ལམ་མཐོང་སྤང་བྱ་བ། ལོག་ལྟ་ཐེ་ཚོམ་དེ་དག་དང་། ལྡན་
དང་འབའ་ཞིག་མ་རིག་དང༌། དྲུག་ནི་ཟག་མེད་སྤྱོད་ཡུལ་ཅན། ཞེས་གསུངས་པ་ལྟར་
རོ། །གསུམ་པ་ལ་གསུམ་དངོས་དང་། རྩ་བའི་བྱེ་བྲག །དྲི་པ་ལུང་མ་བསྟན་གྱི་ཞར་བྱུང་
ངོ་། །དང་པོ་ནི། ཕྲ་རྒྱས་གོ་བརྒྱད་པོ་ལ། དགེ །མི་དགེ། ལུང་ཡ་བསྟན་དུ་ཞེ་ན། ཁམས་
གོང་མའི་སས་བསྡུས་ཀྱི་ཉོན་མོངས་ཡིན་ན་ལུང་མ་བསྟན་ཡིན་དགོས་ཏེ། དེ་ཡིན་ན་མི་
དགེ་བ་མ་ཡིན་དགོས་པའི་ཕྱིར་ཏེ། གོང་མ་ཐམས་ཅད་ལུང་མ་བསྟན། ཞེས་གསུངས།
འདོད་པའི་སས་བསྡུས་ཀྱི། འཇིག་ལྟ། མཐར་ལྟ། དེ་དག་དང་མཚུངས་ལྡན་གྱི་མ་རིག་པ་
གང་རུང་ཡིན་ན་ལུང་མ་བསྟན་ཡིན་དགོས་ཏེ། དེ་ཡིན་ན་མི་དགེ་བ་མ་ཡིན་དགོས་ཏེ།
འདོད་ན་འཇིག་ཚོགས་ལྟ་བ་དང༌། མཐར་འཛིན་ལྷན་ཅིག་མ་རིག་པ། ཞེས་གསུངས། ཕྲ་
རྒྱས་ལྷག་མ་རྣམས་ལ་མི་དགེ་བས་ཁྱབ་སྟེ། ལྷག་མ་རྣམས་འདིར་མི་དགེ་བའོ། །ཞེས་
གསུངས། གཉིས་པ་ནི། ཕྲ་རྒྱས་གོ་བརྒྱད་ལ་མི་དགེ་བའི་རྩ་བ་ཡིན་པ་དུ། ལུང་མ་བསྟན་
གྱི་རྩ་པ་ཡིན་པ་དུ་ཞེ་ན། འདོད་པའི་སས་བསྡུས་ཀྱི་དུག་གསུམ་གང་རུང་ལ་མི་དགེ་བའི་
རྩ་བ་ཡིན་པས་ཁྱབ་སྟེ། དེ་ལས་གཞན་པའི་སྲེད་པ་མ་རིག་པ། བློ་ཤེས་རབ་ཉོན་མོངས་
ཅན་རྣམས་ལུང་མ་བསྟན་གྱི་རྩ་བ་ཡིན། དེ་དག་ལས་གཞན་པ་རྣམས་མི་དགེ་བའི་རྩ་བ་
དང་། ལུང་མ་བསྟན་གྱི་རྩ་བ་རྣམས་གང་རུང་མ་ཡིན་པའི་ཕྱིར། །དེ་དག་རྩ་བ་དང་ཆོས་མི་
~418~

མཛོད་ཉི་མའི་དཀྱིལ་འཁོར།
མཐུན་པའི་ཕྱིར། །ཉི་འོག་བྱེ་བྲག་སྨྲ་བ་ན་རེ། ལུང་མ་བསྟན་གྱི་རྩ་བ་ལ་བཞི་ཡོད་
དེ། །སྲེད་པ། ལྟ་བ། ང་རྒྱལ། རྨོངས་པ་དང་བཞི་ཡོད་པའི་ཕྱིར། ཞེས་ཟེར་ཏེ། གཞན་ནི་
བཞི་ཞེས་ཉི་འོག་པ། དེ་དག་སྲིད་ལྟ་ང་རྒྱལ་རྨོངས། ཞེས་གསུངས། །སུམ་པ་ནི། ལུང་མ་
བསྟན་གྱི་རྩ་བ་བཅུ་བཞི་པོ་དེ། དགེ་མི་དགེ་གང་རུང་མིན་པས་ལུང་མ་བསྟན་ཡིན་ནམ།
རྒྱུ་མཚན་གང་ཡོད་ཅེ་ན། རྒྱུ་མཚན་གཞན་ཡོད་དེ། ལན་ལུང་དུ་མ་བསྟན་པར་བཞག་པར་
བྱ་བའི་དྲི་བ་ལ་ལྟོས་ནས་དེ་དག་ལུང་མ་བསྟན་དུ་གསུངས་པའི་ཕྱིར། དྲི་བ་ལ་བཞི་ཡོད་
དེ། མགོ་གཅིག་པའི་དྲི་བ། རྣམ་པར་ཕྱེ་སྟེ་ལེན་གདབ་པའི་དྲི་བ། དྲིས་ནས་ལན་བསྟན་
པའི་དྲི་བ། བཞག་པར་ལུང་བསྟན་པའི་དྲི་བ་དང་བཞི་ཡོད་པའི་ཕྱིར་ཏེ། མགོ་གཅིག་དང་
ནི་རྣམ་ཕྱེ་དང་། དྲི་དང་བཞག་བར་ལུང་བསྟན་པ། འཆི་དང་སྐྱེ་བ་ཁྱད་པར་འཕགས།
བདག་གཞན་ལ་སོགས་ལྟ་བུ་ཡིན། ཞེས་གསུངས།
༈ བཞི་པ་དུས་ལ་ལྟོས་པའི་ལྡན་ཚུལ་ལ་གསུམ། །དངོས་དང༌། ཞར་ལ་དུས་
གསུམ་གྱི་རྣམ་བཞག་ལ་དཔྱད་པ། སྤངས་པ་དང་བྲལ་བའི་ཁྱད་པར་བཤད་པའོ། །དང་པོ་
ནི། ཕྲ་རྒྱས་དག་གིས་ཁམས་ལས་མི་འདའ་བར་འཆིང་བར་བྱེད་པའི་ཕྱིར། དེ་ཡུལ་གང་
ལ་རྒྱས་པའི་ཡུལ་དེ་གང་ཟག་དེ་ལ་ལྡན་པར་བྱེད་ན། ཡུལ་དུས་གསུམ་པ་གང་ལྡན་ཞེ་ན།
སྤྱིར་ཉོན་མོངས་ལ། རང་གི་མཚན་ཉིད་པའི་ཉོན་མོངས་དང་། ཉོན་མོངས་སྤྱི་པ་གཉིས་
ལས། འདོད་ཆགས། ཁོང་ཁྲོ། ང་རྒྱལ་ནི་རང་གི་མཚན་ཉིད་པའི་ཉོན་མོངས་ཡིན་ཏེ། ཡུལ་
སྡུག་མི་སྡུག་མཐོ་བ་གསུམ་ལ་རིམ་བཞིན་དམིགས་ནས་སྐྱེ་བ་ཡིན་གྱིས། །ཡུལ་ཐམས་
ཅད་ལ་མི་དམིགས། དུས་ཐམས་ཅད་དུ་སྐྱེ་བར་མ་ངེས་པའི་ཕྱིར། །ཉོན་མོངས་ཅན་གྱི་མ་
རིག་པ་ཐེ་ཚོ་མ། ཉོན་མོངས་ཅན་གྱི་ལྟ་བ་ནི་ཉོན་མོངས་སྤྱི་པ་ཞེས་བྱ་བ་ཡིན་ཏེ། ཟག་
བཅས་ཀྱི་ཕུང་པོ་ལ་དམིགས་ནས་དུས་ཐམས་ཅད་དུ་སྐྱེ་བའི་ཕྱིར། །དེ་དག་གི་ནང་ནས།
འདས་པ་དང་ད་ལྟ་བར་ཉེ་བར་གནས་པའི་འདོད་ཆགས། ཁོང་ཁྲོ། ང་རྒྱལ་དག་གིས་ནི་
~419~

མཛོད་ཉི་མའི་དཀྱིལ་འཁོར།
ཡུལ་གང་ལ་ཉོན་མོངས་གསུམ་པོ་དེ་སྐྱེས་ནས་མ་སྤངས་ཀྱི་བར་དུ་ཡུལ་དེ་དང་གང་ཟག་དེ་
ལྡན་པར་བྱེད། ཡིད་ཀྱི་ཉོན་མོངས་ཆགས་ཁྲོ་ང་རྒྱལ་གསུམ་གྱིས་མ་འོངས་པའི་ཡུལ་
གསུམ་པོ་ཀུན་དང་གང་ཟག་དེ་ལྡན་པར་བྱེད། གཞན་དབང་ཤེས་སུ་གྱུར་པའི་ཆགས་ཁྲོ་
གཉིས་ཀྱིས་རང་དང་དུས་མཉམ་པའི་ཡུལ་དེ་དང་གང་ཟག་དེ་ལྡན་པར་བྱེད། དེ་གཉིས་མི་
སྐྱེ་བའི་ཆོས་ཅན་རྣམས་ཀྱི་དུས་ཐམས་ཅད་དང་གང་ཟག་དེ་ལྡན་པར་བྱེད། ལྷག་མ་མ་
རིག་པ། ཐེ་ཚོ། ལྟ་བ་ཀུན་གྱིས་ཡུལ་དུས་གསུམ་པོ་ཀུན་དང་གང་ཟག་དེ་ལྡན་པར་བྱེད།
པ་ཡིན་ཏེ། འདས་དང་ཉེར་གནས་འདོད་ཆགས་དང༌། ཁོང་ཁྲོ་ང་རྒྱལ་དག་གིས་ནི། གང་
ལ་དེ་སྐྱེས་མ་སྤངས་པའི། དངོས་པོ་དེ་དང་ལྡན་པ་ཡིན། ཞེས་གསུངས་སོ། །གཉིས་པ་ལ་
དུས་གསུམ་རྫས་ཡོད་དུ་སྒྲུབ་པ། དེ་ལ་རྩོད་པ་བཀོད་པ། དེའི་ལན་གདབ་པའོ། །དང་པོ་
ནི། ཁོ་ན་རེ་དུས་གསུམ་རྫས་སུ་ཡོད་དམ་མེད། ཡོད་ན་རྟག་པར་འགྱུར། མེད་ན་ལྡན་པར་
འགལ་ལོ་ཞེ་ན། དུས་རྣམས་ཀུན་ཏུ་རྫས་སུ་ཡོད་ལ། རྟག་པར་ཐལ་བའི་སྐྱོན་མེད་དེ།
འདུས་བྱས་ཀྱི་མཚན་ཉིད་དང་ལྡན་པའི་ཕྱིར། །ཁྱད་པར་དུ་འདས་མ་འོངས་རྫས་སུ་ཡོད་
དེ། ལུང་རིགས་པ་གཉིས་ཀྱིས་གྲུབ་པའི་ཕྱིར། ལུང་གིས་གྲུབ་སྟེ། མདོ་ལས་གང་གི་ཕྱིར་
འདས་པའི་གཟུགས་ཡོད་པ་དེའི་ཕྱིར་འཕགས་པ་ཉན་ཐོས་ཐོས་པ་དང་ལྡན་པ་འདས་
པའི་གཟུགས་ལ་མི་བསྟེན་པ་ཡིན་ནོ། ། ཞེས་སོགས་དང་། གང་གིས་ཕྱིར་མ་འོངས་པའི་
གཟུགས་ཡོད་པ་དེའི་ཕྱིར་འཕགས་པ་ཉན་ཐོས་ཐོས་པ་དང་ལྡན་པ་མ་འོངས་པའི་གཟུགས་
ལ་མངོན་པར་དག”་བ་མེད་པ་ཡིན་ནོ། ། ཞེས་སོགས་དང༌། རྣམ་པར་ཤེས་པ་ནི་གཉིས་
ལ་རྟེན་ནས་སྐྱེའོ། །ཞེས་མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེ་བ་
ནས། ཡིད་དང་ཆོས་ལ་བརྟེན་ནས་ཡིད་ཀྱི་རྣམ་པར་ཤེས་པ་སྐྱེ་བར་གསུངས། འདས་མ་
འོངས་རྫས་སུ་མེད་ན་དེ་ལ་དམིགས་པའི་རྣམ་ཤེས་དེ་གཉིས་ལ་བརྟེན་ནས་སྐྱེ་བར་མི་
འགྱུར་བའི་ཕྱིར། རིགས་པས་གྲུབ་སྟེ། འདས་མ་འོངས་ལ་དམིགས་པའི་རྣམ་ཤེས་ད་ལྟར་
~420~

མཛོད་ཉི་མའི་དཀྱིལ་འཁོར།
བ་ལ་ཡུལ་ཡོད་པའི་ཕྱིར་དང་། འདས་པའི་ལས་ལམ་གྱིས་རྣམ་སྨིན་གྱི་འབྲས་བུ་འབྱིན་
པ་ཡོད་པའི་ཕྱིར། དེས་ན་ཐམས་ཅད་ཡོད་པར་སྨྲ་བ་དང་རྣམ་པར་ཕྱེ་སྟེ་སྨྲ་བའི་སྡེ་པའི་
ཁྱད་པར་བཞག་ཏུ་ཡོད་དེ། དུས་གསུམ་པོ་ཐམས་ཅད་རྫས་ཡོད་དུ་སྨྲ་བའི་ཕྱིར་གཞི་
ཐམས་ཅད་ཡོད་པར་སྨྲ་བའི་སྡེ་བར་འདོད། ད་ལྟར་བ་དང་འབྲས་བུ་སྐྱེད་མ་ཟིན་པའི་
འདས་པ་ཡོད་ཅིང་། མ་འོངས་པ་དང་འབྲས་བུ་བསྐྱེད་ཟིན་པའི་འདས་པ་མེད་ཅེས་ཕྱེ་སྟེ་
སྨྲ་བའི་ཕྱིར། རྣམ་པར་ཕྱེ་སྟེ་སྨྲ་བའི་སྡེ་པ་ཡིན་པའི་ཕྱིར་རོ། །གཞི་ཐམས་ཅད་ཡོད་པར་སྨྲ་
བའི་སྡེ་པ་ལ་བཞི་ཡོད་དེ། དངོས་པོ་གཞན་དུ་འགྱུར་བར་སྨྲ་བ། མཚན་ཉིད་གཞན་དུ་
འགྱུར་བར་སྨྲ་བ། གནས་སྐབས་གཞན་དུ་འགྱུར་བར་སྨྲ་བ། གཞན་གཞན་དུ་འགྱུར་བར་
སྨྲ་བ་སྟེ་བཞི་ཡོད་པའི་ཕྱིར། །དང་པོ་ནི། བཙུན་པ་ཆོས་སྐྱབས་ཡིན་ཏེ། དེ་ན་རེ། མྱུ་གུ་
སོགས་མ་འོངས་པ་ནས་ད་ལྟར་བ་དང་། ད་ལྟར་བ་ནས་འདས་པར་འཇུག་པའི་ཚེ་རྫས་
གཞན་དུ་མི་འགྱུར་ཡང་དངོས་པོ་གཞན་དུ་འགྱུར་ཏེ་དཔེར་ན་གསེར་གྱི་སྣོད་བཅོམ་ནས་
རྒྱན་དུ་བསྒྱུར་པ་ན་ཁ་དོག་གཞན་དུ་མི་འགྱུར་ཡང་དཔྱིབས་གཞན་དུ་འགྱུར་པ་དང་། །འོ་
མ་ཞོ་དང་དེ་མར་དུ་སྐྱུར་བའི་ཚེ་ཁ་དོག་གཞན་དུ་མི་འགྱུར་ཡང་རོ་ནུས་གཞན་དུ་འགྱུར
བའི་ཕྱིར་ཟེར། གཉིས་པ་ནི། བཙུན་པ་དབྱངས་སྒྲོགས་ཡིན་ཏེ། དེ་ན་རེ། དེ་ལྟ་བུའི་ཚེ་
དུས་གསུམ་ཅར་དང་ལྡན་པ་དུས་གསུམ་གང་མཚན་ཉིད་ཤས་ཆེ་པའི་སྒོ་ནས་འཇོག་པའི་
མཚན་ཉིད་གཞན་དུ་འགྱུར་ཏེ། དཔེར་ན། སྐྱེས་པ་ཞིག་བུད་མེད་གཅིག་ལ་ལྷག་པར་
ཆགས་པའི་ཚེ་བུད་མེད་གཞན་ལ་ཆགས་བྲལ་མིན་ཡང་། དེ་བུད་མེད་གཅིག་པོ་དེ་ལ་
ཆགས་ཞེས་བརྗོད་པ་བཞིན་ཟེར། གསུམ་པ་ནི། བཙུན་པ་དབྱིག་བཤེས་ཡིན་ཏེ། དེ་ན་རེ།
དེ་ལྟ་བུའི་ཚེ་བྱ་བ་མ་སྐྱེས་པ་ལ་མ་འོངས་པ། བྱ་བ་སྐྱེས་ལ་མ་འགགས་པ་ལ་ད་ལྟར་
བ། །པྱ་བ་ཞིག་པ་ལ་འདས་པར་འཇོག་པའི་གནས་སྐབས་གཞན་དུ་འགྱུར་ཏེ། དཔེར་ན་
。རྩིས་ཀྱི་རི་ལུ་གཅིག་གཅིག་དང་བརྒྱ་དང་སྟོང་ལ་སོགས་པའི་ཤོ་མིག་གམ་གོ་ཨར་
~421 ~

མཛོད་ཉི་མའི་དཀྱིལ་འཁོར།
བཞག་པ་ན་དེ་དང་དེར་འཇོག་པ་བཞིན་ནོ་ཟེར། བཞི་པ་ནི་བཙུན་པ་སངས་རྒྱས་ལྷ་ཡིན་
ཏེ། དེ་ན་རེ། སྔ་མ་དང་ཕྱི་མ་དང་བར་ལ་ལྟོས་ནས་འདས་མ་འོངས་ད་ལྟར་པ་ཞེས་འཇོག་
པས་གཞན་གཞན་དུ་འགྱུར་ཏེ། དཔེར་ན་བུད་མེད་གཅིག་རང་གི་མ་ལ་ལྟོས་ནས་བུ་
མོ། །བུ་མོ་ལ་ལྟོས་ནས་མར་འཇོག་པ་བཞིན་ཟེར། འོ་ན་དེ་དག་གི་ནང་ནས་གྲུབ་མཐའ་
གང་བཟང་ཞེ་ན། དང་པོ་མི་བཟང་སྟེ། གྲངས་ཅན་གྱི་ཕྱོགས་སུ་སྤལ་པའི་ཕྱིར། གཉིས་པ་
མི་བཟང་སྟེ། དུས་གསུམ་འཆོལ་བར་ཐལ་བའི་སྐྱོན་ཡོད་པའི་ཕྱིར། བཞི་པ་མི་བཟང་སྟེ།
དུས་རེ་རེ་ཡང་དུས་གསུམ་ཅར་དུ་ཐལ་པའི་སྐྱོན་ཡོད་པའི་ཕྱིར། དེ་དག་ལས། གསུམ་པ་
ཅུང་ཟད་བཟང་སྟེ། བྱ་བ་མི་བྱེད་པ་ན་མ་འོངས་པ། བྱེད་པའི་ཚེ་ད་ལྟར་བ། བྱས་ནས་
འགགས་པ་ན་འདས་པ་སྟེ། དེས་དུས་རྣམས་རྣམ་པར་བཞག་པའི་ཕྱིར། འདི་ལའང་སྐྱོན་
ཡོད་དེ། དེ་མཚུངས་ཀྱི་མིག་གི་དབང་པོ་ཆོས་ཅན་ད་ལྟར་བ་མ་ཡིན་པར་ཐལ། འབྲས་བུ་
བསྐྱེད་པའི་བྱ་བ་མི་བྱེད་པའི་ཕྱིར་ཏེ། དེ་སྐད་དུའང་དུས་རྣམས་ཀུན་ཏུ་ཡོད་གསུངས་
ཕྱིར། གཉིས་ཕྱིར་ཡུལ་ཡོད་ཕྱིར་འབྲས་ཕྱིར། དེ་ཡོད་སྨྲ་བའི་ཕྱིར་ཐམས་ཅད། ཡོད་པར་
སྨྲ་བ་འདོད་དེ་དག། །རྣམ་བཞི་དངོས་དང་མཚན་ཉིད་དང༌། གནས་སྐབས་གཞན་གཞན་
འགྱུར་ཞེས་བྱ། གསུམ་པ་བཟང་སྟེ་བྱ་བ་ཡིས། དུས་རྣམས་རྣམ་ཞག །ཞེས་གསུངས།
གཉིས་པ་ནི། གེགས་སུ་བྱེད། དེ་ཡང་ཇི་ལྟར་གཞན་མ་ཡིན། དུས་སུ་མི་རུང་དེ་བཞིན་དུ།
ཡོད་ན་ཅི་ཕྱིར་མ་སྐྱེས་ཞིག །ཞེས་པས་སྟོན་ནོ། ཁོ་ན་རེ་འདས་མ་འོངས་ཆོས་ཅན། པྱ་བ་
བྱེད་པར་ཐལ། རྫས་སུ་ཡོད་པས་བྱ་བ་བྱེད་པ་ལ་གེགས་སུ་བྱད་པ་མེད་པའི་ཕྱིར། རྟགས་
གསལ་དངོས། པྱ་བ་དེ་ཡང་ཇི་ལྟར་དུས་ལས་ངོ་བོ་གཞན་ཡིན་པའམ་མིན་པ་གང་རུང་དུ་
ཐལ། བྱ་བ་དུས་གསུམ་པ་ཅན་ཡིན་པའི་ཕྱིར། རྟགས་ཁས། འདོད་དེ་ངོ་བོ་གཞན་ཡིན་ནོ་
ཅེ་ན། བྱ་བ་ཆོས་ཅན། ཐུག་མེད་དུ་ཐལ་བའམ་རྟག་པར་ཐལ། བྱ་བ་དང་གཅིག་གང་
ཞིག །དུས་ལས་ངོ་བོ་གཞན་ཡིན་པས་བྱ་བ་གཞན་དང་བཅས། འདུས་མ་བྱས་ཡིན་པའི་
~422~

མཛོད་ཉི་མའི་དཀྱིལ་འཁོར།
ཕྱིར། རྟགས་གསལ་དངོས། གཉིས་པ་ལྟར་བྱ་བ་དུས་ལས་ངོ་བོ་གཞན་མ་ཡིན་ཅེ་ན།
འདས་མ་འོངས་ཆོས་ཅན། དུས་སུ་མི་རུང་བར་ཐལ། བྱ་བ་དང་བདག་ཉིད་གཅིག་གང་
ཞིག །ད་ལྟ་རྫས་སུ་ཡོད་པའི་ཕྱིར། རྟག་གསལ་དངོས། ཁོ་ན་རེ། སྐྱོན་མེད་དེ། བྱ་བ་མ་
སྐྱེས་པ་ལ་མ་འོངས་པ་དང་བྱ་བ་ཞིག་པ་ལས་འདས་པར་འཇོག་ཅེ་ན། བྱ་བ་ཆོས་ཅན་
སྐྱེས་པ་དང་ཞིག་པར་མི་འཐད་པར་ཐལ། རྫས་སུ་ཡོད་པའི་ཕྱིར། རྟགས་གསལ་དངོས།
གཞན་ཡང་འདས་མ་འོངས་ཆོས་ཅན། འདུས་བྱས་ཀྱི་མཚན་ཉིད་དང་ལྡན་པའི་མི་རྟག་པ་
མ་ཡིན་པར་ཐལ། མེད་པའི་དུས་མི་སྲིད་པའི་ཕྱིར། གསུངས་ཕྱིར། ཞེས་པའང་སྒྲུབ་བྱེད་དུ་
མི་རུང་སྟེ། དགོངས་གཞི་བྱུང་ཟིན་དང་འབྱུང་འགྱུར་ལ་དགོངས། དགོས་པ་སྔོན་བྱུང་དང་
ཕྱིས་བྱུང་ལ་བསྐུར་འདེབས་དགག་པའི་ཕྱིར་ཡིན་གྱིས། རྫས་སུ་ཡོད་པར་སྟོན་པ་མ་
ཡིན། གཉིས་ཕྱིར་ཞེས་པའང་མ་འོངས་པ་དང་ད་ལྟར་བའི་ཤེས་པའི་དམིགས་རྐྱེན་དུ་མི་
འཐད་པར་ཐལ། །དམིགས་པ་ཙམ་ཡིན་པས་ནི་རྫས་སུ་མི་གྲུབ་བོ། །ཡུལ་ཕྱིར་ཞེས་པའང་
ཁྱབ་བ་མ་ངེས་ཏེ། གཞི་གྲུབ་ན་རྣམ་མཁྱེན་གྱི་ཡུལ་ཡིན་པས་ཁྱབ་པའི་ཕྱིར། འབྲེས་ཕྱིར།
ཞེས་པའང་མི་འཐད་དེ་ལས་འདས་པས་འབྲས་བུ་བསྐྱེད་པ་མ་ཡིན་གྱི། དེ་སྔོན་དུ་འགྲོ་བ་
སྟེ་རྒྱུད་ཡོངས་སུ་འགྱུར་བའི་ཁྱད་པར་ལས་སྐྱེ་བ་ཡིན་པའི་ཕྱིར། དེས་ན་སྔོན་དུ་བྱུང་བ་
ནི་འདས་པ་དང་། བྱུང་ནས་མ་ཞིག་པ་ཙམ་ད་ལྟར་བ། རྐྱེན་ཡོད་ན་འབྱུང་བར་འགྱུར་བ་
ཙམ་ནི་མ་འོངས་པ་ཡིན་པར་རིགས་སོ་ཞེས་ཟེར་ཏེ། རང་འགྲེལ་ལས། ཡང་སྨྲས་པ། རང་
བཞིན་ཡང་ནི་རྟག་ཏུ་ཡོད། དངོས་པོ་ཡང་ནི་རྟག་མི་འདོད། རང་བཞིན་ལས་ཀྱང་དངོས་
མིན་གཞན། དབང་ཕྱུག་ཐ་སྙད་ཡིན་པར་གསལ། གང་ཡང་གསུངས་ཕྱིར་ཞེས་སྨྲས་པ།
ཁོ་བོ་ཅག་ཀྱང་འདས་པ་དང་མ་འོངས་པ་ཡོད་དོ་ཞེས་སྨྲས་ཏེ། སྔོན་བྱུང་བ་གང་ཡིན་པ་དེ་
ནི་འདས་པ་ཡིན་ལ་རྐྱེན་ཡོད་ན་འབྱུང་བར་འགྱུར་བ་གང་ཡིན་པ་དེ་ནི་མ་འོངས་པ་ཡིན་
ནོ། །ཞེས་དེ་ལྟར་བྱས་ནས་ཡོད་དོ་ཞེས་བྱ་ཡི་རྫས་སུ་ནི་མ་ཡིན་ནོ། །ཞེས་སོགས་རྒྱས་
423-

མཛོད་ཉི་མའི་དཀྱིལ་འཁོར།
པར་གསུངས་སོ། །གསུམ་པ་དེའི་ལན་བདབ་པ་ནི། ཆོས་ཉིད་དག་ནི་ཟབ་པ་ཡིན། ཞེས་
ཏེ། ཆོས་རྣམས་ཀྱི་ཆོས་ཉིད་དེ་ངོ་བོ་འམ་རང་བཞིན་ངེས་པར་ཟབ་པ་ཡིན་པས་རྟོག་པས་
བརྟགས་མི་ནུས་ཤིང་། ཡིད་ཆེས་པའི་ལུང་ལས་བྱུང་བས་ཁོ་བོ་ཅག་རང་གི་གྲུབ་པའི་
མཐའ་མི་འདོར་རོ། ། ཞེས་ཟེར། གསུམ་པ་སྤངས་བྲལ་གྱི་ཁྱད་པར་བཤད་པ་ནི། སྤང་བྱ་
གང་ཞིག་སྤངས་ན་དེ་དང་བྲལ་བས་ཁྱབ་པམ། དེ་དང་ཕྲལ་ན་དེ་སྤངས་པས་ཁྱབ་བམ་ཅེ་
ན་སྡུག་བསྔལ་མཐོང་སྤངས་བྱ་སྤངས་ཀྱང་། ཀུན་འགྲོ་ལྷག་མ་རྣམས་ཀྱིས་ལྡན། དང་པོའི་
རྣམ་པ་སྤངས་ཀྱང་དེའི། །ཡུལ་ཅན་དྲི་མ་ལྷག་རྣམས་ཀྱི། ཞེས་གསུངས་ཏེ། བྲལ་ན་སྤངས་
པ་ཡིན་གྱིས། སྤངས་ཀྱང་མ་བྲལ་བ་ཡོད་དེ། སྡུག་བསྔལ་ཤེས་པ་སྐྱེས་ལ་ཀུན་བྱུང་ཤེས་
པ་མ་སྐྱེས་པའི་ཚེ་སྡུག་བསྔལ་མཐོང་སྤང་སྤངས་ཀྱང་། ཀུན་འགྲོ་ལྷག་མ་སྟེ་ཀུན་འབྱུང་
མཐོང་སྤང་ཉོན་མོངས་ལྷག་མ་རྣམས་ཀྱིས་དམིགས་པས་ལྡན་པ་སྒོམ་སྤང་དགུ་ལས།
དང་པོའི་རྣམ་པ་སྤངས་ཀྱང་དེ་ལ་དམིགས་པའི་ཡུལ་ཅན་དྲི་མ་སྟེ་སྒོམ་སྤང་ཉོན་མོངས་
ལྷག་མ་རྣམས་ཀྱིས་དམིགས་ནས་ལྡན་པའི་ཕྱིར་ཏེ། ཡུལ་ཅན་མ་སྤངས་པས་ཡུལ་ནི་ལྡན་
པར། ཕྲ་རྒྱས་ཀུན་ཏུ་འགྲོ་རྣམས་ནི་ཞེས་སོགས་དང་། དངོས་པོ་དེ་དང་ལྡན་པ་ཡིན། ཞེས་
སོགས་ཀྱིས་བཤད་ཟིན་པའི་ཕྱིར། ལྔ་པ་ཡུལ་ཡུལ་ཅན་གྱི་བྱེ་བྲག་སྟོན་པ་ནི།
སྡུག་
བསྔལ་རྒྱུ་མཐོང་སྒོམ་པ་ཡིས། སྤང་བྱ་འདོད་ཁམས་ལས་སྐྱེས་པ། རང་གི་གསུམ་དང་
གཟུགས་གཏོགས་གཅི། །དྲི་མེད་རྣམ་ཤེས་སྤྱོད་ཡུལ་ལོ། །ཞེས་སོགས་ཏེ་དངོས་པོ་
གང་ལ་ཕྲ་རྒྱས་དུ་ཞིག །རྒྱས་པར་འགྱུར་བ་རེ་རེ་ནས་བརྗོད་ཀྱང་མང་བར་འགྱུར་བས།
རྟོགས་སླ་བའི་ཕྱིར་ཆོས་བཅུ་དྲུག་དང་། སེམས་བཅུ་དྲུག་ངོས་བཟུང་ནས་སེམས་གོང་གི་
ཡུལ་དུ་ཆོས་གང་ཡོད་དཔྱད་པར་བྱ་སྟེ། ཆོས་བཅུ་དྲུག་ན་སྤང་བྱ་རིས་ལྔ་པོ་ཁམས་
གསུམ་དུ་ལྔ་ལྔ་སྟེ་བཅོ་ལྔ་དང་ཟག་མེད་དོ། །སེམས་བཅུ་དྲུག་ནི་དེ་དག་ཡུལ་དུ་བྱེད་པའི་
སེམས་བཅུ་དྲུག་གོ །དེ་རྣམས་རང་འགྲེལ་དུ་བསྡུས་ཏེ། གསུངས་པའི་ཚུལ་ནི། དེ་ཉིད་
~424~

མཛོད་ཉི་མའི་དཀྱིལ་འཁོར།
ལས་ཁམས་གསུམ་སྡུག་བསྔལ་དུ་མཐོང་དང༌། བསྒོམ་པའི་སྤངས་བྱ་ཟག་པ་མེད། རྣམ་
ཤེས་ལྔ་བརྒྱད་བཅུ་དང་ནི། རྣམ་ཤེས་བཅུ་ཡི་སྤྱོད་ཡུལ་ཏེ། འགོག་དང་ལམ་མཐོང་སྤང་
བྱ་ཀུན། རང་གིས་བསླག་པའི་སྤྱོད་ཡུལ་ལོ། །དེ་ལྟར་སེམས་བཅུ་དྲུག་པོ་དེ་དག་གི་
དམིགས་པར་ཆོས་བཅུ་དྲུག་པོ་རྣམ་པར་བཞག་པར་རིགས་ནས་ཞེས་སོགས་གསུངས་
སོ། །བཞི་པ་སེམས་ཕྲ་རྒྱས་དང་བཅས་ཚུལ་ནི། ཕྲ་རྒྱས་དང་བཅས་པའི་སེམས་དེ་ལ་ཕྲ་
རྒྱས་དེ་རྒྱས་པར་འགྱུར་བས་ཁྱབ་བམ་ཞེ་ན། ཉོན་མོངས་ཕྲ་རྒྱས་བཅས་རྣམས་གཉིས།
ཉོན་མོངས་ཅན་མིན་རྒྱས་འགྱུར་གྱིས། ཞེས་གསུངས་ཏེ། སེམས་ཉོན་མོངས་ཅན་དང་།
ཉོན་མོངས་ཅན་མ་ཡིན་པ་གཉིས། དང་པོ་ལ་དེ་ལྟར་རྒྱས་པར་འགྱུར་བ་དང་། རྒྱས་པར་
མི་འགྱུར་ཡང་ཕྲ་རྒྱས་དང་བཅས་པ་རྣམ་པ་གཉིས་ཡོད། ཉོན་མོངས་ཅན་མ་ཡིན་པའི་
སེམས་ལ་རྒྱས་པར་འགྱུར་ལ་ཕྲ་རྒྱས་དང་བཅས་པར་འགྱུར་བ་ཡོད་ཀྱི། རྒྱས་པར་མི་
འགྱུར་ཡང་ཕྲ་རྒྱས་དང་བཅས་པ་དེ་མེད་དེ། །དེ་ཕྲ་རྒྱས་དང་ལྷན་ཅིག་ཏུ་མི་འབྱུང་བའི་
ཕྱིར
༈ །ལྔ་པ་ཉོན་མོངས་སྐྱེ་ཚུལ་ལ་གཉིས། ཉོན་མོངས་སྐྱེ་བའི་གོ་རིམས་དང་། ཉོན་
མོངས་སྐྱེ་བའི་རྒྱུ་གཉིས། དང་པོ་ནི། ཕྲ་རྒྱས་བཅུ་པོ་འདིའི་སྐྱེ་རིམ་བཞག་ཏུ་ཡོད་དེ། ཉོན་
མོངས་ཅན་གྱི་མ་རིག་པ་ལས་ཐལ་གཉིས་སུ་འཛིན་པ་ཐེ་ཚོམ། དེ་ལས་ཕྱིན་ཅི་ལོག་ཏུ་ལྟ་
བའི་ལོག་ལྟ། དེ་ལས་རང་དབང་བའི་བདག་དང་བདག་གིར་འཛིན་པའི་འཇིག་ལྟ། དེ་ལས་
རྟག་ཆད་དུ་འཛིན་པའི་མཐར་ལྟ་དེ་ལས་བརྟུལ་ཞུགས་མཆོག་འཛིན། དེ་ལས་ལྟ་བ་
མཆོག་འཛིན། དེ་ལས་ཆགས་པ། ང་རྒྱལ། ཞེ་སྡང་སོགས་ཅི་རིགས་པར་འབྱུང་བའི་ཕྱིར་
ཏེ། རྨོངས་ལས་ཐེ་ཚོམ་དེ་ནས་ནི། ལོག་ལྟ་དེ་ནས་འཇིག་ཚོགས་ལྟ། དེ་ནས་མཐར་འཛིན་
དེ་ནས་ནི། ཚུལ་ཁྲིམས་མཆོག་འཛིན་དེ་ནས་ལྟ། རང་གི་ལྟ་ལ་ང་རྒྱལ་ཆགས། གཞན་ལ་
ཞེ་སྡང་དེ་ལྟར་རིམ། ཞེས་གསུངས། གཉིས་པ་ནི། རྒྱུ་ལ་གསུམ་ཡོད་དེ། ཕྲ་རྒྱས་རྩ་བ་
~425~

མཛོད་ཉི་མའི་དཀྱིལ་འཁོར།
ནས་མ་སྤངས་པ་དང༌། ཕྲ་རྒྱས་སྐྱེ་བ་དང་རྗེས་སུ་མཐུན་པའི་ཡུལ་ཉེ་བར་གནས་པ་དང་།
ཚུལ་མིན་ཡིད་བྱེད་ལས་ཕྲ་རྒྱས་སྐྱེ་བའི་ཕྱིར་ཏེ། ཕྲ་རྒྱས་སྤངས་པ་མ་ཡིན་དང་། ཡུལ་ནི་
ཉེ་བར་གནས་པ་དང་། ཚུལ་བཞིན་མ་ཡིན་ཡིད་བྱེད་ལས། ཉོན་མོངས་རྒྱུ་ནི་ཚངས་པ་
ཡིན། ཞེས་གསུངས། དྲུག་པ་རྣམ་གྲངས་ལ་གཉིས།
མདོ་ལས་གསུངས་པའི་ཕྲ་རྒྱས་ཀྱི་མིང་གི་རྣམ་གྲངས་དང༌། བསྟན་བཅོས་ལས་
གསུངས་པའི་ཕྲ་རྒྱས་ཀྱི་མིང་གི་རྣམ་གྲངས་སོ། །དང་པོ་ནི། མདོ་ལས། ཟག་པ། ཆུ་བོ།
སྦྱོར་བ། ཉེར་ལེན། ཞེས་གསུངས་པ་རྣམས་ཉོན་མོངས་པའི་མིང་གི་རྣམ་གྲངས་ཡིན་ལ།
ཟག་པ་ལ་ཡང་འདོད་པའི་ཟག་པ། སྲིད་པའི་ཟག་པ། མ་རིག་པའི་ཟག་པ་དང་གསུམ། དང་
པོ་ནི་འདོད་པའི་སས་བསྡུས་ཀྱི་ཉོན་མོངས་པ་རྣམས་སོ། །གཉིས་པ་ནི། ཁམས་གོང་མའི་
མས་བསྡུས་ཀྱི་ཉོན་མོངས་པ་རྣམས་སོ། །དེ་གཉིས་གཅིག་ཏུ་བསྡུས་པ་རྒྱུ་མཚན་ཡོད་དེ།
སྒྲིབ་ལུངས་མ་བསྟན་དུ་འདྲ་བ་དང་། ཁ་ནང་ལྟས་སུ་འདྲ་བ་དང་། མཉམ་བཞག་གི་སས་
བསྡུས་པར་འདྲ་བས་སྲིད་པའི་ཟག་པ་ཅེས་གཅིག་ཏུ་བསྒྲངས་པའི་ཕྱིར། གསུམ་པ་ནི།
ཁམས་གསུམ་གྱི་སས་བསྡུས་པའི་མ་རིག་པ་ཉོན་མོངས་ཅན་རྣམས་སོ། །འདི་ཁམས་སོ་
སོས་བསྡུས་པའི་ཟག་པ་ཡིན་ཀྱང་མ་རིག་པའི་ཟག་པ་ཞེས་ལོགས་སུ་སྟོན་པའི་རྒྱུ་
མཚན་ཡོད་དེ། ཉོན་མོངས་ཅན་གྱི་མ་རིག་པ་འཁོར་བའི་རྩ་བ་ཡིན་པ་དང་འདི་སྤངས་ན་
གཞན་རྣམས་ཀྱང་སྤོང་བར་འགྱུར་རོ། །ཞེས་རྟོགས་པའི་ཆེད་དུ་ཡིན་པའི་ཕྱིར། དེས་ན་
ཉོན་མོངས་པ་རྣམས་ཀྱི་འཁོར་བར་འཇོག་པ་བྱེད་པའི་སྐྱེ་མཆེད་དྲུག་གི་རྨ་ནང་ནས་ཟག་
པར་བྱེད་པའི་དོན་གྱིས་ན་ཟག་པ། ཡང་སྲིད་དུ་འཁྱེར་བར་བྱེད་པས་ཆུའོ། །ཡང་སྲིད་དུ་
འཕྱར་བར་བྱེད་པས་སྦྱོར་བ་འཁོར་བར་ཉེ་བར་འཛིན་པར་བྱེད་པས་ཉེར་ལེན་ཞེས་བྱ་སྟེ།
དེ་དག་འཇོག་བྱེད་ཟག་བྱེད་དང་། ཁྱེར་བར་བྱེད་དང་འཕྱར་བྱེད་དང་། ཉེ་བར་འཛིན་ཕྱིར་
ཟག་ལ་སོགས། །དེ་དག་གི་ནི་ངེས་ཚིག་ཡིན། ཞེས་གསུངས་ཉོན་མོངས་པ་ལ་ཕྲ་རྒྱས་
ལ-426~

མཛོད་ཉི་མའི་དཀྱིལ་འཁོར།
ཞེས་པའི་ངེས་ཚིག་གིས་བརྗོད་པའི་རྒྱུ་མཚན་ཡོད་དེ། རྟོགས་པར་བཀའ་བས་ན་ཕྲ་བ།
ཐོག་མ་མེད་པ་ནས་ཐོབ་པ་རྗེས་སུ་འབྲེལ་བས་རྒྱུན་མི་འཆད་པ་དང་དམིགས་པ་དང་
མཚུངས་ལྡན་གཉིས་ཀྱི་སྒོ་ནས་རྒྱས་པར་འགྱུར་བ་དང་། ངོ་བོ་མ་སྤངས་ན་མངོན་འགྱུར་
སྤངས་ཀྱང་བཟློག་ཅིང་རྗེས་སུ་འབྲང་བས་ཕྲ་རྒྱས་ཞེས་བཤད་པའི་ཕྱིར་ཏེ། གང་
ཕྱིར་དེ་དག་ཕྲ་བ་དང་། རྗེས་འབྲེལ་རྣམ་གཉིས་རྒྱས་འགྱུར་དང་༌། རྗེས་སུ་འབྲང་བས་དེ་
ཡི་ཕྱིར། ཕྲ་རྒྱས་དག་ཏུ་བཤད་པ་ཡིན། ཞེས་གསུངས། ཉེར་ལེན་ལ་བཞི་ཡོད་དེ། འདོད་
པ་ཉེ་བར་ལེན་པ། ལྟ་བ་ཉེ་བར་ལེན་པ། བདག་ཏུ་སྨྲ་བ་ཉེ་པར་ལེན་པ། ཚུལ་ཁྲིམས་དང་
བརྟུལ་ཞུགས་མཆོག་ཏུ་འཛིན་པ་ཉེ་བར་ལེན་པ་བཞི་ཡོད་པའི་ཕྱིར། ལྟ་བ་ཟག་པ་ལས་
ལོགས་སུ་མི་སྟོན་པའི་རྒྱུ་མཚན་ཡོད་དེ། ཟག་པའི་དོན་འཁོར་བར་འཇོག་པར་བྱེད་པ་
ཡིན་ལ། ཉོན་མོངས་ཅན་གཞན་གྱི་གྲོགས་མེད་པའི་ལྟ་བ་རྐྱང་པས་འཁོར་བར་འཇོག་མི་
ནུས་པའི་ཕྱིར། ལྟ་བ་ཉེ་བར་ལེན་པ་དང་། ཚུལ་ཁྲིམས་མཆོག་འཛིན་ཉེ་བར་ལེན་པ་ཅེས་
སོ་སོར་འདྲེན་པའི་རྒྱུ་མཚན་ཡོད་དེ། ལྟ་བ་མཆོག་འཛིན་དེ་ལམ་མིན་པ་ལམ་དུ་ལྟ་བ་
ཡིན་པས་ལམ་གྱི་དགྲ་བོར་གྱུར་པ་ཡིན་པའི་ཕྱིར་དང་། ཚུལ་ཁྲིམས་མཆོག་འཛིན་དེས་
ཁྱིམ་པ་དང་རབ་བྱུང་གི་ཕྱོགས་གཉིས་ཀ་བསླུ་བ་ཡིན་པའི་ཕྱིར་ཏེ། ཟས་གཅོད་པ་དང་
མེ་ལྔ་བསྟེན་པ་དང་ཆུར་འཇུག་པ་སོགས་ལ་ཐར་ལམ་དུ་འཛིན་པས་ཁྱིམ་པའི་ཕྱོགས་
བསླུ། །འདོད་པ་བསོད་སྙོམས་ཀྱི་མཐའ་དང་ངལ་ཞིང་དུབ་པའི་མཐའ་གཉིས་ལ་ཐར་ལམ་
དུ་ལྟ་བས་རཔ་བྱུང་གི་ཕྱོགས་བསླུ་བའི་ཕྱིར། །མ་རིག་པའི་ཉེར་ལེན་ཞེས་སོགས་ལོགས་
སུ་མི་སྟོན་པའི་རྒྱུ་མཚན་ཡོད་དེ། ཉོན་མོངས་ཅན་གྱི་གྲོགས་མེད་པའི་མ་རིག་པ་རྐྱང་
པས་འཁོར་བར་འཛིན་མི་ནུས་པའི་ཕྱིར་ཏེ། མི་ཤེས་སྲིད་པའི་རྒྱུ་ཡིན་ཡང་། མ་བརྗོད།
ཞེས་བྱ་བ་དང་དོན་འདྲ་བའི་ཕྱིར།
༈ །གཉིས་པ་ནི། བསྟན་བཅོས་ལས་ཉོན་མོངས་པའི་མིང་གི་རྣམ་གྲངས་ལྔར་
Mad427

མཛད་ཉི་མའི་དཀྱིལ་འཁོར།
གསུངས་སྟེ་ཀུན་སྦྱོར་འཆིང་བ། ཕྲ་རྒྱས། ཉེ་ཉོན། ཀུན་དཀྲིས། ཞེས་གསུངས་པ་རྣམས་
རྣམ་གྲངས་ཡིན་པའི་ཕྱིར་ཏེ། དེ་དག་ཀུན་དུ་སྦྱོར་སོགས་ཀྱིས། དབྱེ་བ་ཡང་རྣམ་ལྔར་
བཤད་དོ། །ཞེས་གསུངས། ཀུན་སྦྱོར་ལ་དགུ་ཡོད་དེ། རྩ་ཉོན་དྲུག་གི་ཀུན་སྦྱོར། མཆོག་
འཛིན་གཉིས་ཀྱི་ཀུན་སྦྱོར། ཕྲ་དོག་དང་སེར་སྣའི་ཀུན་སྦྱོར་ཏེ་དགུ་ཡོད་པའི་ཕྱིར།
མཆོག་འཛིན་གཉིས་ཀྱི་ཀུན་སྦྱོར་ལྟ་བའི་ཀུན་སྦྱོར་ལས་ལོགས་སུ་སྟོན་པའི་རྒྱུ་མཚན་
ཡོད་དེ། ལྟ་བ་དང་པོ་གསུམ་རྫས་བཅོ་བརྒྱད་ཡོད་པ་བཞིན་དུ། །དེ་གཉིས་ཀྱང་རྫས་བཅོ་
བརྒྱད་རེ་ཡོད་པར་འདྲ་བ་དང་། དང་པོ་གསུམ་མཆོག་ཏུ་བཟུངས་བྱ། དེ་གཉིས་མཆོག་ཏུ་
འཛིན་པར་འདྲ་བའི་ཕྱིར་ན་དེ་ལྟར་བཞག་སྟེ། རྫས་དང་མཆོག་འཛིན་འདྲ་བའི་ཕྱིར། ལྟ་
གཉིས་ཀུན་ཏུ་སྦྱར་གཞན་ནོ། །ཞེས་གསུངས། ཕྲ་དོག་དང་སེར་སྣའི་ཀུན་སྦྱོར་ཞེས་
གཅིག་ཏུ་བསྡུས་ནས། ཀུན་སྦྱོར་ལོགས་སུ་བཞག་པའི་རྒྱུ་མཚན་ཡོད་དེ། དེ་གཉིས་ཀུན་
དཀྲིས་བརྒྱད་ཀྱི་ནང་ནས་མཐའ་གཅིག་ཏུ་མི་དགེ་བ་དང་རང་དབང་ཅན་དུ་གཅིག་པའི་
ཕྱིར་ན་དེ་ལྟར་བཞག་པའི་ཕྱིར་ཏེ། གང་ཕྱིར་གཉིས་ཀ་གཅིག་ཏུ་ནི། མི་དགེ་རང་དབང་དེ་
ཡི་ཕྱིར། ཕྲ་དོག་སེར་སྣ་དེ་དག་ལས། ལོགས་ཤིག་ཀུན་སྦྱོར་གཉིས་སུ་བཤད་ཞེས་
གསུངས། ཡང་ཀུན་སྦྱོར་ལ་གསུམ། མཐོང་སྤང་ཀུན་སྦྱོར། ·ཐ་མའི་ཀུན་སྦྱོར། གོང་མའི་
ཀུན་སྦྱོར་རོ། །དང་པོ་ལ་གསུམ་ཡོད་དེ། འཇིག་ལྟ་ཀུན་བརྟགས། ཚུལ་ཁྲིམས་མཆོག་
འཛིན། ཐེ་ཚོམ་གསུམ་ཡོད་པའི་ཕྱིར། དེས་ན་རྒྱུན་ཞུགས་མཐོང་སྤང་ཀུན་སྦྱོར་གསུམ་
སྤངས་པའི་ལྡོག་ཆ་ནས་སྟོན་པའི་རྒྱུ་མཚན་ཡོད་དེ། བྱེ་བྲག་སྨྲ་པ་ན་རེ་གསུམ་པོ་དེས་
མཐོང་སྤང་གི་སྒོ་ནས་རྩ་བ་བསྡུས་པས་སམ། གསུམ་པོ་དེ་དག་ཏུ་མཐོང་སྤང་ཉོན་མོངས་
ཅན་འདུས་པས་དེ་ལྟར་བསྟན་པ་ཡིན་ཏེ། སྒོ་དང་རྩ་བ་བསྡུས་ཕྱིར་གསུམ། ཞེས་གསུངས།
རང་ལན། གསུམ་པོ་དེ། རྒྱུན་ཞུགས་པའི་སྤངས་བྱའི་གཙོ་བོ་ཡིན་ཏེ། དེ་རྒྱུན་ཞུགས་ཀྱི་
སྤངས་སོ་ཞེས་རྟོགས་པའི་ཕྱིར། དེ་ལྟར་བཞག་པའི་ཕྱིར། རྟགས་དང་པོ་གྲུབ་སྟེ། གསུམ་
~428~

མཛོད་ཉི་མའི་དཀྱིལ་འཁོར།
པོ་དེ་ཐར་པར་བསྒྲོད་པར་བྱེད་པའི་གེགས་ཀྱི་གཙོ་བོ་ཡིན་པའི་ཕྱིར་ཏེ། བཤེས་སྤྲིངས་
ལས། ཀུན་དུ་སྦྱོར་བ་འདི་གསུམ་ཐར་པ་ཡི། གྲོང་ཁྱེར་སྒོ་འགེག་ལགས་པར་མཁྱེན་བར་
མཛོད། ཅེས་གསུངས་པ་ལྟར། འཇིགས་ལྟ་ཀུན་བརྟགས་ཀྱིས་དང་པོར་ཐར་ལམ་ལ་འགྲོ་
མི་འདོད་པར་བྱེད། ཚུལ་ཁྲིམས་མཆོག་འཛིན་གྱིས་བར་དུ་ཐར་ལམ་ཕྱིན་ཅི་ལོག་ལ་
འཁྲིད་པར་བྱེད། ཐེ་ཚོམ་གྱི་ཐར་ལམ་རྣམ་པར་དག་པ་ལ་ཐེ་ཚོམ་ཟ་བར་བྱེད་པའི་ཕྱིར།
དཔེར་ན་དང་པོར་ཡུལ་དེར་འགྲོ་མི་འདོད། བར་དུ་ལམ་ནོར། མཐར་ལམ་རྣམ་དག་རྙེད་
ཀྱང་ཐེ་ཚོམ་ཟ་བཞིན་དུ་ཕྱིན་ན་ཡུལ་དེར་མྱུར་དུ་བསྒྲོད་པ་ཡ་གེགས་བྱེད་པ་
བཞིན། །དེ་སྐད་དུའང་འགྲོ་མི་འདོད་དང་ལམ་ནོར་དང༌། ལམ་ལ་ཐེ་ཚོམ་ཇི་སྙེད་གཅིག
ཐར་པའི་བསྒྲོད་ལ་གེགས་བྱེད་པ། དེའི་ཕྱིར་ན་གསུམ་བསྟན་ཏོ། །ཞེས་གསུངས། ཐ་མའི་
ཀུན་སྦྱོར་ལ་ལྔ་ཡོད་དེ། གསུམ་པོ་དེའི་སྟེང་དུ། འདོད་པ་ལ་འདུན་པ་དང་གནོད་སེམས་
གཉིས་ཡོད་པའི་ཕྱིར། །ཕྱིར་མི་འོང་ཐ་མའི་ཆ་མཐུན་ལྔ་སྤངས་པའི་ལྡོག་ཆ་ནས་སྟོན་པའི་
རྒྱུ་མཚན་ཡོད་དེ། ལྔ་པོ་དེ་ཕྱིར་མི་འོང་ཞུགས་པའི་སྤངས་བྱའི་གཙོ་བོ་ཡིན། དེ་ཕྱིར་མི་
འོང་གིས་སྤངས་སོ། །ཞེས་རྟོགས་པའི་ཕྱིར་དུ་ཡིན་པའི་ཕྱིར། རྟགས་དང་པོ་གྲུབ་སྟེ། ཕྱི་
མ་གཉིས་པོ་དེས་རང་རྒྱུད་ལྡན་གྱི་གང་ཟག་འདོད་ཁམས་ལས་མི་འདའ་བར་བྱེད། །དང་
པོ་གསུམ་གྱིས་ལན་གཅིག་ཁམས་གོང་མར་སྐྱེས་ཀྱང་འདོད་ཁམས་སུ་ཕྱིར་བཟློག་པར་
བྱེད་པའི་ཕྱིར་ཏེ། ཐ་མའི་ཆ་དང་མཐུན་རྣམས་ལྔ། གཉིས་ཀྱིས་འདོད་ལས་ཡོངས་མི་
འདའ། །གསུམ་པོ་ཡིས་ནི་ཕྱིར་བཟློག་བྱེད། ཅེས་གསུངས། གོང་མའི་ཀུན་སྦྱོར་ལ་ལྔ་
ཡོད་དེ། གཟུགས་གཟུགས་མེད་ཀྱི་འདོད་ཆགས་གཉིས། གོང་མའི་སས་བསྡུད་ཀྱི་རྒོད་
པ་ང་རྒྱལ་མ་རིག་པ་རྣམས་སུ་ཡོད་པའི་ཕྱིར། ཉན་ཐོས་དགྲ་བཅོམ་པ་གོང་མའི་ཆ་མཐུན་
ལྔ་སྤངས་པའི་ལྡོག་ཆ་ནས་སྟོན་པའི་རྒྱུ་མཚན་ཡོད་དེ། ལྔ་པོ་དེ་དགྲ་བཅོམ་ཞུགས་པའི་
སྤངས་བྱའི་གཙོ་བོ་ཡིན། དེ་དགྲ་བཅོམ་འབྲས་གནས་ཀྱིས་སྤངས་སོ། །ཞེས་རྟོགས་པའི་
~429~

མཛོད་ཉི་མའི་དཀྱིལ་འཁོར།
ཆེད་དུ་ཡིན་པའི་ཕྱིར། རྟགས་དང་པོ་གྲུབ་སྟེ། དང་པོ་གཉིས་ཀྱིས་གོང་མ་ཉེ་བར་ལེན་
པའི་རྒྱུ་བྱེད་ཕྱི་མ་གསུམ་གྱིས་ཁམས་གོང་མ་ཡོངས་སུ་མི་གཏོང་བའི་རྒྱུ་བྱེད་པའི་ཕྱིར་
ཏེ། གོང་མའི་ཆ་དང་མཐུན་ལྔ་ཉིད། གཟུགས་དང་གཟུགས་མེད་ལས་སྐྱེས་པའི། །འདོད་
ཆགས་གཉིས་རྒོད་ང་རྒྱལ་རྨོངས། །ཞེས་གསུངས་པའི་ཕྱིར། མངོན་པ་ཀུན་བཏུས་ལས།
གང་གི་ཕྱིར་མཐོང་པས་སྤངས་པར་བྱ་བའི་ཉོན་མོངས་པ་མ་ལུས་པར་སྤངས་པས་རྒྱུན་
དུ་ཞུགས་པར་འགྱུར་ན་ཅིའི་ཕྱིར་ཀུན་ཏུ་སྦྱོར་བ་གསུམ་སྤངས་པས་རྒྱུན་དུ་ཞུགས་པ་
ཞེས་བྱ་ཞེ་ན། གཙོ་བོ་བསྡུ་པའི་ཕྱིར་རོ། །ཅིའི་ཕྱིར་གཙོ་བོ་ཞེས་བྱ་ཞེ་ན་མི་འཕགས་པའི་
རྒྱུ་ཡིན་པའི་ཕྱིར་དང༌། འཕགས་ཀྱང་ལོག་པར་ངེས་པར་འབྱུང་བ་ཚོལ་པའི་རྒྱུ་ཡིན་པའི་
ཕྱིར་དང་། ཡང་དག་པར་ངེས་པར་མི་འབྱུང་བའི་རྒྱུ་ཡིན་པའི་ཕྱིར་རོ། །ཞེས་སོགས་དང་།
གང་གི་ཚེ་འདོད་པ་ན་སྤྱོད་པའི་བསྒོམས་པས་སྤང་བར་བྱ་བ་ཐམས་ཅད་སྤངས་པས་ཕྱིར་
མི་འོང་བར་འགྱུར་ན། ཅིའི་ཕྱིར་ཐ་མའི་ཆ་དང་མཐུན་པ་ལྔ་སྤངས་པས་ཕྱིར་མི་འོངས་
ཞེས་བྱ་ཞེ་ན། གཙོ་བོ་བསྡུ་པའི་ཕྱིར་རོ། །ཅིའི་ཕྱིར་གཙོ་པོ་ཞེས་བྱ་ཞེ་ན། འགྲོ་བ་ཐ་མའི་
རྒྱུ་ཡིན་པའི་ཕྱིར་དང་། ཁམས་པ་ཡཔའི་རྒྱུ་ཡིན་པའི་ཕྱིར་རོ། །ཞེས་དང་། གང་གི་ཚེ་ཉོན་
མོངས་པ་མ་ལུས་པར་སྤངས་པས་དགྲ་བཅོམ་པར་འགྱུར་ན་ཅིའི་ཕྱིར། གོང་མའི་ཆ་དང་
མཐུན་པ་ལྔ་སྤངས་པས་དགྲ་བཅོམ་པ་ཞེས་བྱ་ཞེ་ན། གཙོ་བོ་བསྡུ་པའི་ཕྱིར་རོ། །ཅིའི་ཕྱིར་
གཙོ་བོ་ཞེས་བྱ་ཞེ་ན། གོང་མ་ཉེ་བར་ལེན་པའི་རྒྱུ་ཡིན་པའི་ཕྱིར་དང་། གོང་མ་ཡོངས་སུ་
མི་གཏོང་བའི་རྒྱུ་ཡིན་པའི་ཕྱིར། ཞེས་གསུངས་ཤིང་། དེ་ལྟ་བུའི་ལྡོག་ཆ་ནས་གང་དུ་
བཞག་ཅེ་ན། མདོ་སྡེ་དྲན་པ་ཉེར་བཞག་ལས། སྦྱོར་བ་གཉིས་ལས་ངེས་འགྲོལ་ཞིང་།
འཇིག་པ་ཉམས་ང་བརྒྱད་མེད་ལ། །བརྟེན་ནས་ངན་འགྲོ་བརྒྱད་མེད་པ། རྒྱུན་དུ་ཞུགས་
ཞེས་ངེས་པར་བརྗོད། ཅེས་གསུངས་པ་ལས་སོ། །འཆིང་བ་ལ་གསུམ་ཡོད་དེ། དུག་
གསུམ་གྱི་འཆིང་པ་གསུམ་ཡོད་པའི་ཕྱིར་ཏེ། ཉོན་མོངས་དང་ཉེ་ཉོན་དོན་གཅིག
~430~

མཛོད་ཉི་མའི་དཀྱིལ་འཁོར།
གཉིས་སུ་ཕྱེ་བའི་རྩ་ཉོན་དང་ཉེ་ཉོན་འགལ་ཏེ། ཉོན་མོངས་ལས་གཞན་ཉོན་མོངས་ཅན།
སེམས་བྱུང་འདུ་བྱེད་ཕུང་ཞེས་པ། གང་དེའང་ཉེ་བའི་ཉོན་མོངས་ཏེ། དེ་དག་ཉོན་མོངས་
ཞེས་མི་བྱ། ཞེས་གསུངས། ཀུན་དཀྲིས་ལ་བརྒྱད་ཡོད་དེ། ཚུལ་ཁྲིམས་ཀྱི་མི་མཐུན་
ཕྱོགས་ངོ་ཚ་མེད་པ་དང་། ཁྲེལ་མེད་པ་གཞན་ལ་ཕན་ཐོགས་པའི་མི་མཐུན་ཕྱོགས་ཁྲ་
དོག་དང་སེར་སྣ་ཤེས་རབ་ཀྱི་མི་མཐུན་ཕྱོགས་རྒོད་པ་དང་འགྱོད་པ། ཏིང་ངེ་འཛིན་གྱི་
མི་མཐུན་ཕྱོགས་གཉིད་དང་རྨུགས་པ་རྣམས་སུ་ཡོད་པའི་ཕྱིར་ཏེ། ངོ་ཚ་མེད་དང་ཁྲེལ་
མེད་དང་། ཕྲ་དོག་སེར་སྣ་རྒོད་པ་དང་། འགྱོད་དང་རྨུགས་པ་གཉིད་དང་ནི། ཀུན་ནས་
དཀྲིས་པ་རྣམ་པ་བརྒྱད། ཞེས་གསུངས། བརྒྱད་པོ་འདི་ལ་ཀུན་དཀྲིས་ཞེས་བརྗོད་པའི་རྒྱུ་
མཚན་ཡོད་དེ། འདི་དག་གིས་སྲིད་པའི་བརྩོན་རར་ཀུན་ནས་དཀྲིས་པའམ། འདི་དག་
ཡོད་ན་སྤྱོད་པ་ངན་པ་དག་འབྱུང་བས་ཀུན་དཀྲིས་ཞེས་སློབ་དཔོན་གང་སྤེལ་གསུངས།
ས་སྡེ་ལས། སྲིན་བུ་རང་གི་ཁ་ཆུས་དཀྲིས་པ་ལྟར་ཡང་དང་ཡང་དུ་རྒྱུན་དུ་འབྱུང་བས།
སེམས་འཁྲི་ཞིང་གཡོ་བར་བྱེད་པས་ཀུན་དཀྲིས་ཞེས་སོགས་གསུངས་སོ། །ཉོན་མོངས་
པའི་མིང་གི་རྣམ་གྲངས་སུ་གྱུར་པའི་དྲི་མ་ལ་དྲུག་ཡོད་དེ། གཞན་ཡང་ཉོན་མོངས་དྲི་མ་
དྲུག །རྒྱུ་དང་གཡོ་དང་རྒྱགས་པ་དང་། དེ་བཞིན་ཚིགས་དང་འཁོན་འཛིན་དང་། རྣམ་ཚེ་
ཞེས་གསུངས་ལ། །དྲུག་པོ་དེ་རྩ་ཉོན་གང་དང་གང་ལ་ཉེ་ཞེ་ན། རྒྱུ་དང་རྒྱགས་པ་ནི་འདོད་
ཆགས་ལ་ཉེ་སྟེ། དེ་ལས་སྐྱེས་ཞིང་དེའི་ཆར་གཏོགས་པའི་ཕྱིར།། འཁོན་འཛིན་དང་རྣམ་
ཚེ་ཁོང་ཁྲོ་དང་ཉེ་སྟེ། དེ་ལས་སྐྱེས་ཤིང་དེའི་ཆར་གཏོགས་པའི་ཕྱིར། །འཚིག་པ་ལྟ་བ་
མཆོག་འཛིན་ལ་ཉེ། གཡོ་ནི་ལྟ་ངན་ལ་ཉེ་སྟེ་དེས་ཀུན་ནས་བསླངས་པའི་ཕྱིར། གཡོའི་
བྱེད་ལས་བཞག་ཏུ་ཡོད་དེ། སྡིག་པ་མི་འཆགས་པར་གྱ་གྱུ་བྱེད་པ་སྟེ། མདོ་ལས། གྱ་རྒྱུ་
ཅི་ཞིག་སྡིག་ཅན་ལྟ། ཞེས་གསུངས། དེ་ཡང་གསུངས་ཚུལ། མདོ་ལས། དགེ་སློང་ཞིག་
དགེ་བ་ཅན་གྱི་ལྗོངས་ནས་འོངས་ཏེ་ནགས་ཀྱི་མཐའ་གཞན་ཞིག་ལ་བརྟེན་ཅིག་ཉེ་བར་
~431~

ཛོད་ཉི་མའི་དཀྱིལ་འཁོར།
གནས་སོ། །དེ་ནས་དགེ་ཚུལ་མ་ཞིག་གིས། དགེ་སློང་དེ་དང་དེའི་ལྡེ་མིག་མཐོང་ནས་
ཚིགས་སུ་བཅད་པ། རྟག་པ་ཅི་ཞིག་སློང་མོའི་ཟས། མི་རྟག་ཅི་ཞིག་དགེ་འདུན་ཟས། དྲང་
པོ་ཅི་ཞིག་དཔང་པོའི་གཟུགས། གྱ་རྒྱུ་ཅི་ཞིག་ལྡེ་མིག་གོ།ཞེས་སྨྲས་པ་དང་། དགེ་སློང་དེ་
འདི་སྙམ་དུ་འདི་དགེ་ཚུལ་མ་ཡིན་པས་ཚིགས་བཅད་རྗོད་པར་སྤོགས་ན་བདག་ཅིའི་
ཕྱིར་སྤོབས་པར་མི་བྱེད་སྙམ་ནས། ཚིག་བཅད་སྨྲས་པ། རྟག་པ་ཅི་ཞིག་མྱ་ངན་འདས།
མི་རྟག་ཅི་ཞིག་འདུ་བྱེད་ཆོས། དྲང་པོ་ཅི་ཞིག་འཕགས་པའི་ལམ། གྱ་གྱུ་ཅི་ཞིག་སྡིག་ཅན་
ལྟ། ཞེས་གསུངས་སོ། །དྲི་མ་དེ་དག་ཁམས་དང་ས་གང་ན་ཡོད་ཅེ་ན། འདོད་དང་བསམ་
གཏན་དང་པོ་ན། གཡོ་སྒྱུ་ཚངས་པས་འདྲིད་ཕྱིར་རོ། །ཞེས་པ་སྟེ། གཡོ་རྒྱུ་ནི། འདོད་
ཁམས་དང༌། བསམ་གཏན་དང་པོ་གཉིས་ཁོ་ནར་ཡོད་དེ། ཚེ་དང་ལྡན་པ་རྟ་ཐུལ་གྱིས་
འབྱུང་བཞི་གང་དུ་འགག་མ་ཤེས་པར་ཚངས་པ་ཆེན་པོ་འཁོར་གྱི་ནང་ན་གནས་པ་ལ་དྲིས་
པས། དེ་ལོག་པར་ཀུན་ཏུ་སྟོན་པས་གཏམ་རླུང་ལ་བསྐུར་ཏེ་ཁོ་བོ་ནི་ཚངས་པའོ། །ཚངས་
པ་ཆེན་པོའོ། །དབང་ཕྱུག་གོ།བྱེད་པ་པོའོ། །སྤྲུལ་པ་བའོ། འབྱིན་བྱེད་དེ་དངོས་པོ་རྣམས་
ཀྱི་ཕར་གྱུར་པའོ། །ཞེས་ཚངས་པའི་སྒྲ་བརྒྱད་བརྗོད་པའི་རྒྱུས་རྟ་ཐུལ་འདྲིད་པ་ལ་ཞུགས་
པའི་ཕྱིར་རོ། །དེ་ལྟ་བུ་སྒྱུ་ཡིན་ཏེ། བདག་ཉིད་ཀྱིས་མི་ཤེས་པས་འཁོར་གྱིས་བརྙས་ཀྱི་
དོགས་ཏེ། ངོ་ཚ་བས་སྤེད་པའི་ཕྱིར་རོ། །དེ་ལྟར་གང་ལས་ཤེས་ན། དེ་འཁོར་རྣམས་ལས་
ལོག་ཤིག་ཏུ་སོང་སྟེ། རྟ་ཐུལ་གྱི་ལག་པ་ནས་བཟུངས་ནས། སྟོན་པ་བཞུགས་བཞིན་དུ་
བདག་ལ་འདྲི་བར་སེམས། སྟོན་པ་ལ་ཞུས་གཅིག །ཅེས་སྨྲས་སོ། །དེ་ནས་རྟ་ཐུལ་གྱིས་
སྟོན་པ་ལ་ཞུས་པས། གནས་སྐབས་གཟུགས་མེད་ཁམས་སུ་འགག ། མཐར་ལྷག་མེད་དུ་
མྱ་ངན་ལས་འདས་པའི་སྐབས་སུ་འགག་ཅེས་གསུངས་པའི་ཕྱིར་རོ། ། རྨུགས་རྒོད་རྒྱགས་
པ་གསུམ་ཁམས་གསུམ་ཅར་ན་ཡོད། དེ་ལྔ་བོར་བའི་གཞན་བཅུ་གཅིག་ནི་འདོད་ཁམས་
ཁོ་ནའི་སས་བསྡུས་པས་ཁྱབ་སྟེ། རྨུགས་རྒོད་རྒྱགས་པ་ཁམས་གསུམ་ན། གཞན་དག་
~432~

མཛོད་ཉི་མའི་དཀྱིལ་འཁོར།
འདོད་ཁམས་ལས་སྐྱེས་པ། ཞེས་གསུངས་སོ། ༈ །བདུན་པ་ལ་གཉིས་ཀྱི་རྣམ་ཤེས་གང་
དང་མཚུངས་པར་ལྡན་པ་ནི། མཐོང་སྤང་བྱ་ཉིད་ང་རྒྱལ་བཅས། ཞེས་སོགས་ཏེ། གཉིས་
པ་ཚོར་བ་གང་དང་མཚུངས་པར་ལྡན་པ་ནི། བདེ་བ་དག་དང་འདོད་ཆགས་སུ། མཚུངས་
ལྡན་ཞེས་སོགས་ཀྱིས་འཆད་དོ།
༈ །བརྒྱད་པ་སྒྲིབ་པ་ལྔ་བཤད་པ་ནི། འོ་ན་མདོ་ལས་སྒྲིབ་པ་ནི་ལྔ་སྟེ། འདོད་པ་
ལ་འདུན་པ་དང་ཞེས་སོགས་བཤད་པ་ལ། གྲངས་བདུན་སྣང་ན། ལྔ་ཞེས་འདིར་སྒྲིབ་པར་
བསྟན་པའི་རྒྱུ་མཚན་གང་ཞེ་ན། འདོད་པའི་སས་བསྡུས་པའི་སྒྲིབ་པ་བྱེ་བྲག་པ་ལ་ལྔ་བོ་
འདིར་སྟོན་པའི་རྒྱུ་མཚན་ཡོད་དེ། ལྔ་པོ་འདི་མཐའ་གཅིག་ཏུ་མི་དགེ་བ་ཡིན་པའི་ཕྱིར་ཏེ།
མདོ་ལས། དགེ་སློང་དག་འདི་མི་དགེ་བའི་ཕུང་པོ་མ་འདྲེས་པ་ལ་ཡོངས་སུ་རྫོགས་པ་
ཡིན་ཏེ།འདི་ལྟ་སྟེ་སྒྲིབ་པ་ལྔའོ། །ཞེས་གསུངས། གྲངས་ལྔར་སྟོན་པའི་རྒྱུ་མཚན་ཡོད་དེ།
གཉིད་རྨུགས་གཉིས་གཅིག་དང༌། རྒོད་འགྱོད་གཉིས་གཅིག་ཏུ་བསྟན་པའི་ཕྱིར། །དེ་ལྟར་
སྟོན་པའི་རྒྱུ་མཚན་ཡོད་དེ། མི་མཐུན་པ་གཉེན་པོ་གཅིག །རྒྱུ་གཅིག་བྱ་བ་གཅིག་པས་དེ་
ལྟར་བསྟན་པའི་ཕྱིར། རྟགས་དང་པོ་གྲུབ་སྟེ། གཉིད་རྨུགས་གཉིས་གཉེན་པོ་སྣང་བའི་འདུ་
ཤེས་ཀྱིས་སེལ་བར་གཅིག ་།རྒོད་འགྱོད་གཉིས་གཉེན་པོ་ཞི་གནས་ཀྱིས་སེལ་བར་
གཅིག་པའི་ཕྱིར།།རྟགས་གཉིས་པ་གྲུབ་སྟེ། གཉིད་རྨུགས་གཉིས་རྒྱུ་ཟས་མང་པ་དང་།མི་
དགའ་བ་དང་། བྱ་མྱང་ས་དང་། ཁ་ཟས་ཀྱི་དྲོད་ཚད་མ་ཟིན་པ་དང་། སེམས་ཞུམ་པ་སྟེ་ལྔ་
ལ་བརྟེན་ནས་འབྱུང་བར་གཅིག །རྒོད་འགྱོད་གཉིས་ཉེ་དུའི་རྣམ་རྟོག །ཡུལ་གྱི་རྣམ་
རྟོག །མི་འཆི་བའི་རྣམ་རྟོག །སྔོན་གྱི་རྩེ་རྒོད་དགའ་མགུར་སྤྱད་པ་རྣམས་དྲན་པསྟེ་བཞི་ལ་
བརྟེན་ནས་འབྱུང་བར་གཅིག་པའི་ཕྱིར། རྟགས་གསུམ་པ་གྲུབ་སྟེ། གཉིད་རྨུགས་ཀྱིས་
སེམས་ཞུམ་པར་བྱེད། རྒོད་འགྱོད་ཀྱིས་སེམས་མ་ཞི་བར་བྱེད་པར་གཅིག་པའི་ཕྱིར། ལྔ་
པོ་འདི་ལོགས་སུ་བཀར་ནས་སྐབས་འདིར་སྒྲིབ་པར་འཇོག་པའི་རྒྱུ་མཚན་ཡོད་དེ། ཏིང་
~433 །

མཛོད་ཉི་མའི་དཀྱིལ་འཁོར།
ངེ་འཛིན་གྱི་ཕུང་པོ། །ཚུལ་ཁྲིམས་ཀྱི་ཕུང་པོ། །ཤེས་རབ་ཀྱི་ཕུང་པོ་གསུམ་ལ་གནོད་བྱེད་
དུ་མཚུངས་པས་དེར་བཞག་པའི་ཕྱིར་ཏེ། རྒོད་འགྱོད་ཀྱིས་ཏིང་ངེ་འཛིན་གྱི་ཕུང་པོ་ལ་
གནོད། །འདོད་པ་ལ་འདུན་པ་དང་གནོད་སེམས་ཀྱིས་ཚུལ་ཁྲིམས་ཀྱི་ཕུང་པོ་ལ་གནོད།
གཉིད་རྨུགས་ཀྱིས་ཤེས་རབ་ཀྱི་ཕུང་པོ་ལ་གནོད། །ཐེ་ཚོམ་གྱིས་བདེན་པ་ལ་ཐེ་ཚོམ་ཟ་
བར་བྱེད་པས་ཆ་མཉམ་དུ་གནོད་པའི་ཕྱིར། དེ་སྐད་དུའང་། འདོད་ན་སྒྲིབས་རྣམས་མི་
མཐུན་དང༌། ཟས་དང་བྱ་བ་གཅིག་པའི་ཕྱིར། གཉིས་གཅིག་ཕུང་པོ་གནོད་བྱེད་དེ། ཐེ་
ཚོམ་ཕྱིར་ན་ལྔ་ཉིད་དོ། །ཞེས་གསུངས་པའི་ཕྱིར། གཞི་བསྡུ་བ་ལས་སྒྲིབ་པ་ལྔ་ནི་དགེ་
བའི་ཚོགས་ཀྱི་བར་ཆད་བྱེད་པས་ན་མི་དགེ་བའི་ཚོགས་ཞེས་བྱའོ། །ཞེས་དང་། འཆིམས་
ནམ་མཁའ་གྲགས་ཀྱིས། རྨུགས་གཉིད་ཟས་ནི་ཆོས་ལྔ་སྟེ། རྒྱགས་དང་མི་དགའ་བྱ་མྱང་
དང༌། ཟས་དྲོད་མ་ཟིན་སེམས་ཞུམ་པའོ། །གཉེན་པོ་ཟླ་བའི་འོད་ལ་སོགས། སྣང་བའི་འདུ་
ཤེས་སྒོམ་པ་སྟེ། མི་མཇུན་ཤེས་པ་ཚིགས་སྡེབས་དོར། ནག་པོའི་མི་མཐུན་དཀར་པོའི་
ཕྱོགས། གཉེན་པོ་ཞེས་ནི་མངོན་པར་གྲགས། བྱ་བ་གཉིས་ཀ་སེམས་ཞུམ་བྱེད། རྒོད་
འགྱོད་ཟས་ནི་ཆོས་བཞི་སྟེ། ཉེ་དུ་ཡུལ་དང་མི་འཆིའི་སྲོག །སྔོན་རྒོད་རྩེ་སོགས་དྲན་
པའོ། །གཉེན་པོ་ཞི་གནས་རྒྱུ་སྒོམས་ཏེ། དལ་བ་ཐོབ་དཀའ་བསྟན་པ་ནི། རང་ཉིད་མི་
གནས་སོགས་འདུ་ཤེས། བྱ་པ་གཉིས་ཀས་གཡེངས་པར་བྱེད། ཅེས་བྱའོ།
༈ །དགུ་པ་སྤངས་པའི་འབྲས་བུ་ཡོངས་ཤེས་བཤད་པ་ལ་ལྔ། དབྱེ་བ་ལམ་གང་གི་
འབྲས་བུ་གང་ཡིན་པ། གྲངས་ངེས། གང་ཟག་གང་ལ་དུ་ལྡན། ཐོབ་གཏོང་བཤད་
པའོ། །དང་པོ་ལ་མཐོང་སྤང་སྤོངས་ཚུལ་དང་། སྒོམ་སྤང་སྤོངས་ཚུལ་ལོ། །དང་པོ་ནི། སྡུག་
ཀུན་མཐོང་སྤང་གཉིས་ཟག་པ་ལ་དམིགས་པ་དང་། འགོག་ལམ་མཐོང་སྤང་གཉིས་ཟག་
མེད་ལ་དམིགས་པ་རྣམས་ལ་དམིགས་པ་ཤེས་པས་སྤོངས་ཏེ། དབེར་ན་མཐོ་ཡོར་དུ་ཤེས་
པ་ཉིད་ཀྱིས་དེ་ལ་མིར་འཛིན་ལ་ལྡོག་པའི་ཕྱིར། འདོད་པའི་སས་བསྡུས་ཀྱི་ཀུན་འགྲོ་
~434~

མཛོད་ཉི་མའི་དཀྱིལ་འཁོར།
ཁམས་གོང་མ་ལ་དམིགས་པ་དགུ་ནི་གོང་མའི་སས་བསྡུས་ཀྱི་བདེན་པ་ལ་དམིགས་པའི་
རང་སའི་སྐལ་པ་མཉམ་པའི་ཀུན་འགྲོ་རྣམས་ཡང་དག་པར་ཟད་པས་སྤོངས་ལ། འགོག་
ལམ་མཐོང་སྤངས་ཟག་བཅས་ལ་དམིགས་པ་རྣམས་ནི། རང་གི་དམིགས་པ་ཟག་མེད་ཀྱི་
ཡུལ་ཅན་གྱི་ཕྲ་རྒྱས་རྣམས་སྤངས་པས་སྤོངས་ཏེ། ཡུལ་མེད་ན་དེ་རྣམས་ཀྱང་མི་འབྱུང་
བའི་ཕྱིར། སྤོངས་ཚུལ་དེ་གསུམ་ཡང་སྔ་ཕྱིའི་རིམ་པས་ནི་མ་ཡིན་གྱིས། དུས་གཅིག་
ལྡོག་པ་ཐ་དད་པས་སོ། །དེ་སྐད་དུའང་། དམིགས་པ་ཡོངས་སུ་ཤེས་པ་དང་། དེ་ལ་
དམིགས་པ་ཡངདག་པར། ཟད་དང་དམིགས་པ་སྤངས་པས་སོ། །ཞེས་གསུངས། གཉིས་
པ་ནི། གཉེན་པོ་སྒོམ་ལམ་བར་ཆད་མེད་ལམ་ཆུང་ངུ་འབྲིང་ཆེན་པོ་དགུ་རིམ་གྱིས་སྐྱེས་
པས། སྒོམ་སྤང་ཆེ་འབྲིང་ཆུང་ངུ་དགུ་ཟད་པར་འགྱུར་ཏེ། གཉེན་པོ་སྐྱེས་པས་ཟད་པར་
འགྱུར། ཅེས་གསུངས་སོ། །དེས་ན་ཕྲ་རྒྱས་སྤངས་པའི་འབྲས་བུ་ཡོངས་ཤེས་ལ་དགུ་ཡོད་
དེ། འདོད་པ་ན་སྡུག་ཀུན་མཐོང་སྤང་གཉིས་ཟད་པའི་ཡོངས་ཤེས་གཅིག །འགོག་ལམ་
མཐོང་སྤང་གཉིས་ཟད་པའི་ཡོངས་ཤེས་གཉིས་ཏེ་གསུམ། དེ་བཞིན་དུ་གོང་མའི་སྡུག་ཀུན་
མཐོང་སྤང་ཟད་པའི་ཡོངས་ཤེས་གཅིག །འགོག་ལམ་མཐོང་སྤང་གཉིས་ཟད་པའི་ཡོངས་
ཤེས་གཉིས་ཏེ་གསུམ། ཐ་མའི་ཆ་ཐུན་ལྔ་ཟད་པ། གཟུགས་ཀྱི་ཟག་པ་ཟད་པ། གཟུགས་
མེད་ཀྱི་ཟག་པ་ཀུན་ཟད་པའི་ཡོངས་ཤེས་ཏེ་སྒོམ་སྤང་སྤངས་པའི་ཡོངས་ཤེས་གསུམ་
རྣམས་སུ་ཡོད་པའི་ཕྱིར། གཉིས་པ་ནི། ཡོངས་ཤེས་དང་པོ་དྲུག་མཐོང་ལམ་གྱི་འབྲས་བུ་
ཡིན་ཏེ། བཟོད་པས་བསྡུས་པའི་པར་ཆད་མེད་ལམ་གྱི་འབྲས་བུ་ཡིན་པའི་ཕྱིར། ཡོངས་
ཤེས་ཕྱི་མ་གསུམ་པོ་སྒོམ་ལམ་གྱི་འབྲས་བུ་ཡིན་ཏེ། ཤེས་པས་བསྡུས་པའི་བར་ཆད་
མེད་ལམ་གྱི་འབྲས་བུ་ཡིན་པའི་ཕྱིར། སྤྱིར་གཉེན་པོ་ལ་རྣམ་པ་བཞི་ཡོད་དེ། གཉེན་པོ་
རྣམ་བཞི་སྤོང་བ་དང༌། གཞི་དང་སྲིད་ཉིད་རྣམ་པར་ནི། སུན་འབྱིན་ཞེས་བྱ་དམིགས་པ་
ལས། ཉོན་མོངས་པ་ནི་སྤང་བྱར་འདོད། ཅེས་སོ། །ཡོངས་ཤེས་དགུ་པོ་དེ་བསམ་བགཏུན་
~435~

མཛོད་ཉི་མའི་དཀྱིལ་འཁོར།
དང་པོའི་ཉེར་བསྡོགས་མི་ལྕོགས་མེད་པའི་འབྲས་བུ་ཡིན་ཏེ། ཟག་མེད་མི་ལྕོགས་མེད་པ་
ཡིས། ཐམས་ཅད་ལས་ནི་འདོད་ཆགས་བྲལ། ཞེས་གསུངས། གསུམ་པ་ནི། འབྲས་པུ་
ཡོངས་ཤེས་ལ་དགུར་གྲངས་ངེས་ཏེ་བྲལ་ཐོབ་ཟག་མེད་གསར་དུ་སྐྱེས་པ་དང་། སྲིད་རྩ་
ཉམས་པར་བྱས་པ་དང་། ཀུན་གྲོའི་རྒྱུ་གཉིས་ཀུན་ཏུ་བཅོམ་པ་ལས་མཐོང་སྤང་སྤངས་པའི་
ཡོངས་ཤེས་འཇོག །ཁམས་རིལ་པོ་ལས་འདས་པ་ལས་སྒོམ་སྤང་སྤངས་པའི་ཡོངས་ཤེས་
བཞག་པའི་ཕྱིར། དེ་ཡང་ཡེ་ཤེས་ཀྱི་ཡོངས་ཤེས་དང༌། སྤངས་པའི་ཡོངས་ཤེས་གཉིས་
ལས། དང་པོ་ནི། ཟག་མེད་ཀྱི་ཤེས་རབ་ལྟ་བུའོ། །གཉིས་པ་ནི། འབྲས་བུ་ལ་རྒྱུའི་
གིས་བཏགས་པ་སྟེ། སྐབས་འདིར་ཕྱི་མའི་དབང་དུ་བྱས་ནས་བཤད་པ་ཡིན་ནོ། །དེ་སྐད་
དུའང༌། ཡོངས་སུ་ཤེས་དགུ་འདོད་པ་ན། དང་པོ་རྣམས་གཉིས་་ཟད་ལ་གཅིག །ཞེས་
སོགས་གསུངས། བཞི་པ་ནི། གཅིག་སོ་སྐྱེ་ནི་ཡོངས་ཤེས་དང་མི་ལྡན་ཏེ་བྲལ་ཐོབ་ཟག་
མེད་དང་མི་ལྡན་ཏེ། སྲིད་རྩེའི་ཉོན་མོངས་ཉམ་པར་མ་བྱས་པའི་ཕྱིར། མཐོང་ལམ་ལ་
གནས་པ་ཡོངས་ཤེས་གཅིག་ནས་ལྔའི་བར་དང་ལྡན། སྒོམ་ལམ་ལ་གནས་པ་འདོད་པ་ལ་
འདོད་ཆགས་དང་མ་བྲལ་པ་ཡོངས་ཤེས་པ་དང་པོ་དྲུག་དང་ལྡན་པ་ཡོད། འདོད་པ་ལ་
འདོད་ཆགས་དང་བྲལ་བའི་ཕྱིར་མི་འོང་གི་སྒོམ་ལམ་པ་ཐ་མའི་ཆ་མཐུན་སྤངས་པའི་
ཡོངས་ཤེས་གཅིག་ཁོ་ན་དང་ལྡན་པའམ་ཡང་དེ་གཟུགས་ལ་འདོད་ཆགས་དང་བྲལ་བ་
གཟུགས་ཀྱི་འདོད་ཆགས་ཟད་པའི་ཡོངས་ཤེས་ཏེ་གཉིས་དང་ལྡན། ཉན་ཐོས་དགྲ་བཅོམ་
པ་གོང་མའི་ཆ་མཐུན་ལྔ་སྤངས་པའི་ཡོངས་ཤེས་གཅིག་བུ་དང་ལྡན་པ་ཡིན་ཏེ། དེ་སྐད་
དུའང་། གཅིག་མིན་མཐོང་ལ་གནས་པ་ནི། ལྔའི་བར་དང་ཡང་དག་ལྡན། སྒོམ་ལ་གནས་པ་
དྲུག་གམ་ནི། གཅིག་གམ་ཡང་ན་གཉིས་དང་ངོ༌། ཞེས་སོགས་གསུངས་སོ། །ལྔ་པ་ནི།
གང་ཟག་ལ་ཡོངས་ཤེས་གཅིག་ཁོ་ན་གཏོང་བ་ཡོད་དེ། །གཟུགས་ཁམས་ལ་འདོད་ཆགས་
དང་མ་བྲལ་བའི་ཕྱིར་མི་འོང་དང་། དགྲ་བཅོམ་པའི་འབྲས་བུ་ལས་ཉམས་པ་ལྟ་བུ་ཡིན་
-436~

མཛོ་ཉི་མའི་དཀྱིལ་འཁོར
པའི་ཕྱིར་ཏེ། དེ་སྤངས་པ་སྡོམ་པ་གཅིག་ལས་མི་ལྡན་པའི་ཕྱིར། ཕྱིར་མི་འོང་འདོད་པའི་
ཆགས་བྲལ་ལས་ཉམས་ན་སྔར་ལྡན་པ་གཉིས་གཏོང་། ཆགས་བྲལ་སྔོན་སོང་གི་ཕྱིར་མི་
འོང་ལམ་རྗེས་ཤེས་ལ་གནས་པས་ལྔ་གཏོང་་བ་ཡོད། རིམ་གྱིས་པའི་ཕྱིར་མི་འོང་གིས་
དྲུག་གཏོང་བ་ཡོད། །ཡོངས་ཤེས་གཅིག་ཅར་ཐོབ་པ་མི་སྲིད་དེ། ཆགས་བྲལ་སྔོན་སོང་གི་
ཕྱིར་མི་འོང་གིས་འབྲས་བུ་ལས་ཉམས་པ་མི་སྲིད་པའི་ཕྱིར་ཏེ། དེས་འཇིག་རྟེན་པ་དང་
འཇིག་རྟེན་ལས་འདས་པའིལམ་གཉིས་ཀས་བསྟན་པར་བྱས་པའི་ཕྱིར་རོ། །གཞུང་དོན་
སླའོ། །བསྡུ་ན། མཚམས་སྦྱར་ཕྲ་རྒྱས་ངོ་བོ་དབྱེ་བ་དང༌། དེའི་གྲངས་ངེས་རྣམ་དབྱེ་རྒྱས་
པར་བཤད། ཉོན་མོངས་སྐྱེ་ཚུལ་མིང་གི་རྣམ་གྲངས་དང༌། རྣམ་ཤེས་ཚོར་བ་གང་དང་
མཚུངས་ལྡན་དང་། སྤོང་ཚུལ་སྤངས་པའི་འབྲས་བུ་ཡོངས་ཤེས་རྣམས། རྒྱས་པར་བཤད་
པས་ལྔ་པའི་གསལ་བྱེད་དོ། །འཆིམས་བློ་བཟང་གྲགས་པས། སྲིད་པའི་རྩ་བ་རྩ་བའི་ཕྲ་
རྒྱས་སུ། དེ་ལྟར་རིག་པ་རིག་པ་དྲི་མེད་བློས། སྤངས་པའི་འབྲས་བུ་འབྲས་བུ་ཡོངས་ཤེས་
སོགས། བཤད་འདི་ཚུལ་བཞིན་ཚུལ་བཞིན་མཉན་པར་གྱིས། ཞེས་གསུངས། ཕྲ་བའི་
གནས་རྣམས་ཞིབ་པའི་བློས་རྟོགས་ཤིང་། རྒྱས་པ་རྒྱ་ཆེ་ཤེས་བྱའི་གནས་རྣམས་ལ། །
རྣམ་དཔྱོད་བཟང་པོའི་སྐལ་པ་མི་དམན་པ། བཤེས་གཉེན་འཕྲིན་ལས་འོད་སྟོང་འཕྲོ་བ་
ཅན། ལེགས་བཤད་ཉི་མའི་དཀྱིལ་འཁོར་འདི་ཤར་བས། མ་རྟོགས་ལོག་རྟོག་ཐེ་ཚོམ་མུན་
པའི་ཚོགས། །མ་ལུས་མིང་ཙམ་མེད་པར་བྱས་གྱུར་ཏེ། །བློ་གསལ་མཁས་པའི་པད་ཚལ་
རྒྱས་པར་བྱས།
༈ །བླ་མ་དང་མགོན་པོ་འཇམ་པའི་དབྱངས་དབྱེར་མ་མཆིས་པའི་ཞབས་ལ་ཕྱག་
འཚལ་ལོ། ༈ །གནས་དྲུག་པ་ལམ་དང་གང་ཟག་བསྟན་པའི་གནས་བཤད་པ་ལ་བཞི།
དམིགས་ཡུལ་འཕགས་པའི་བདེན་པ། བདེན་པ་མངོན་པར་རྟོགས་པའི་རིམ་པ། མངོན་
རྟོགས་ལ་གནས་པའི་གང་ཟག་མངོན་རྟོགས་ཀྱི་ལམ་བསྙན་པའོ།།དང་པོ་ལ་ལྔ།
~437~

མཛོད་ཉི་མའི་དཀྱིལ་འཁོར།
མཚམས་སྦྱར། ལམ་རང་གི་ངོ་བོ། བདེན་པ་བཞི་དངོས།འདུ་བྱེད་ཐམས་ཅད་
སྡུག་བསྔལ་དུ་སྒྲུབ་པ། ཞར་ལ་བདེན་གཉིས་བཤད་པའོ། །དང་པོ་ནི། མདོ་ལས། སྤངས་
པ་ལས་ནི་ཡོངས་སུ་ཤེས་པའི་མིང་འཐོབ་བོ། །ཞེས་གསུངས་ན། གཉེན་པོ་གང་གིས་སྤང་
བྱ་གང་སྤངས་པ་ལས་ཡོངས་ཤེས་ཀྱི་མིང་འཐོབ་ཅེ་ན། དེའི་ལན་སྟོན་པ་ནི། བདེན་པ་
མཐོང་དང་བསྒོམས་པ་ལས། ཉོན་མོངས་སྤངས་པ་ཞེས་བཤད་པ། །ཞེས་གསུངས་ཏེ།
སྤྱོད་འཇུག་འགྲེལ་ཆེན་དུ་བདེན་པ་མཐོང་དང་བསྒོམས་པ་ལས། ཉོན་མོངས་སྤོང་པར་
བཤད་པ་ཡིན། ཅེས་དྲངས་པ་བདེའོ། །བདེན་པ་མངོན་སུམ་དུ་མཐོང་བ་དང་། མཐོང་ཟིན་
རྒྱུན་ལྡན་དུ་སྒོམས་པ་ལས། ཉོན་མོངས་སྤངས་པའི་འབྲས་བ་ཡོངས་ཤེས་ཀྱི་མིང་འཐོབ་
ཅེས་སྔར་གོང་དུ་བཤད་ཟིན་ཏོ། །གང་དུ་ན། འདོད་ན་སྡུག་བསྔལ་ལ་སོགས་པ། མཐོང་
བས་རིམ་བཞིན་སྤོང་བར་བྱེད། ཞེས་བཤད་ཟིན་པའི་ཕྱིར། གཉིས་པ་འཆད་པ་ནི། འོ་ན་
མཐོང་ལམ་དང་། སྒོམ་ལམ་གྱི་ངོ་བོ་གང་སྙམ་ན་སྒོམ་པའི་ལམ་ནི་རྣམ་གཉིས་ཏེ། །མཐོང་
བ་ཞེས་བྱ་ཟག་པ་མེད། ཞེས་གསུངས་ཏེ། སྒོམ་ལམ་ལ་ཟག་བཅས་དང་ཟག་མེད་གཉིས་
་བཤད་དུ་རུང་སྟེ། འཇིག་རྟེན་པའི་སྒོམ་ལམ་དང་འཇིག་རྟེན་ལས་འདས་པའི་སྒོམ་ལམ་
གཉིས་བཤད་པའི་དང་པོ་འཇིག་རྟེན་པའི་བསམ་གཟུགས་བརྒྱད་དེ། ཟག་བཅས་ཡིན། ཕྱི་
་ཟག་མེད་ཀྱིས་ཁྱབ་པའི་ཕྱིར་ཏེ། ཕྱི་མ་ལ་ལམ་བདེན་གྱིས་ཁྱབ། ལམ་བདེན་ལ་ཟག་
མེད་ཀྱིས་ཁྱབ་པའི་ཕྱིར། མཐོང་ལམ་ལ་མཐའ་གཅིག་ཏུ་ཟག་མེད་ཅེས་བརྗོད་ཀྱི། ཟག་
བཅས་ཀྱི་སྒྲས་མི་སྟོན་པའི་རྒྱུ་མཚན་ཡོད་དེ། མཐོང་ལམ་དེས་སྲིད་རྩེའི་སས་བསྡུས་ཀྱི་
མཐོང་སྤང་ཀྱི་དངོས་གཉེན་ཕྱེད་ཅིང་། མཐོང་སྤང་དགུ་གཅིག་ཅར་དུ་སྤོང་བའི་ཕྱིར་ཏེ། དེ་
སྐད་དུའང་རང་འགྲེལ་ལས། སྒོམ་པའི་ལམ་གྱི་འབྲས་བུ་ནི་རྣམ་པ་གཉིས་ཏེ། འཇིག་རྟེན་
དང་འཇིག་རྟེན་ལས་འདས་པའོ། །མཐོང་བའི་ལམ་ནི་ཁམས་གསུམ་གའི་གཉེན་པོ་ཡིན་
པའི་ཕྱིར་དང་། མཐོང་བས་སྤང་བར་བྱ་བ་རྣམས་གཅིག་ཅར་དུ་སྤོང་བའི་ཕྱིར། འཇིག་རྟེན་
438~

མཛོད་ཉི་མའི་དཀྱིལ་འཁོར།
ལས་འདས་པ་ཁོ་ན་ཡིནཏེ། འཇིག་རྟེན་པ་ལ་ནི་དེ་འདྲ་བའི་མཐུ་མེད་དོ། །ཞེས་གསུངས།
མངོན་པ་གོང་མ་ལྟར་ན་སྤང་བྱ་གཅིག་ཅར་བའི་རྒྱུན་བཞུགས་ཀྱིས་ཁམས་གསུམ་གྱི་
སྒོམས་སྤང་ཆེན་པོ་དགུ་གཅིག་ཅར་དུ་སྤོངས་འབྲིང་དགུ་ཅིག་ཅར་སྤོངས། ཆུང་ངུ་དགུ་
ཅིག་ཅར་སྤོངས་ཏེ། ཀུན་བཏུས་ལས། ཅིག་ཅར་ངེས་པར་འབྱིན་པ་ནི་གང་བདེན་པ་
རྣམས་མངོན་པར་རྟོགས་པར་བྱས་ནས་མི་ལྕོགས་པ་མེད་པ་ལ་བརྟེན་ཏེ། འཇིག་རྟེན་དང་
འཇིག་རྟེན་ལས་འདས་པའི་ལམ་གྱིས་ཁམས་གསུམ་ན་སྤྱོད་པའི་ཉོན་མོངས་པ་རྣམས་
རྣམ་པས་གཅིག་ཅར་དུ་སྤོངས་ཏེ། ཞེས་གསུངས། གསུམ་པ་ནི། བདེན་པ་དག་ནི་བཞིར་
བཤད་དོ། །ཞེས་གསུངས་ཏེ། གང་དུ་བཤད་ན། ཟག་མེད་ལམ་གྱི་བདེན་པ་དང་། ཞེས་
དང་། སོ་སོར་བརྟགས་པས་འགོག་པ་གང་། བྲལ་བའོ། ཞེས་དང་། སྡུག་བསྔལ་ཀུན་འབྱུང་
འཇིག་རྟེན་དང༌། ཞེས་གསུངས་སོ། །འོ་ན་བདེན་བཞིའི་རིམ་པའང་དེ་ལྟར་དུ་ངེས་སམ།
ཞེ་ན་མ་ངེས་ཏེ། ཡུལ་ཅན་མངོན་པར་རྟོགས་པའི་རིམ་པ་དང་། རྒྱུ་འབྲས་དོན་གྱི་རིམ་པ་
སོགས་གཉིས་ལས། དང་པོའི་དབང་དུ་བྱས་ནས། སྡུག་བསྔལ་ཀུན་འབྱུང་དེ་བཞིན་
དུ། །འགོག་དང་ལམ་སྟེ་དེ་ལྟར་ན། ཞེས་གསུངས་ཏེ། རྒྱུད་བླར། ནད་ནི་ཤེས་བྱ་ནད་ཀྱི་རྒྱུ་
ནི་སྤང་བྱ་ལ། བདེར་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། སྡུག་བསྔལ་རྒྱུ་དང་དེ་
འགོག་པ་དང་དེ་བཞིན་ལམ། ཤེས་བྱ་སྤངས་བྱ་རིག་པར་བྱ་ཞིང་བསྟན་པར་བྱ། ཞེས་
གསུངས་པ་དང་མཐུན་ཅིང་། དོན་ནི་གྲོལ་བ་དོན་གཉེར་རྣམས་ཀྱིས་འཁོར་བའི་ཉེས་
དམིགས་ལེགས་པར་བསམ་པའི་ཚེ། དང་པོར་ཁམས་གསུམ་གྱི་འཁོར་བ་མཐའ་དག་
སྡུག་བསྔལ་གྱི་རང་བཞིན་ཅན་དུ་ཤེས་པ་འབྱུང་བས་སྡུག་བསྔལ་ཅན་དུ་ཤེས་པ་འབྱུང་
བས་སྡུག་བསྔལ་ཤེས་བྱར་དང་པོར་བསྟན། དེའི་རྗེས་སུ་སྡུག་བསྔལ་གྱི་རྒྱུ་ཀུན་འབྱུང་ལ་
སྤོང་འདོད་འབྱུང་བས་ཀུན་འབྱུང་སྤང་བྱར་དུས་གཉིས་པར་བསྟན། །དེའི་རྗེས་སུ་སྡུག་
ཀུན་སྤངས་པའི་འགོག་པ་ལ་ཐོབ་འདོད་འབྱུང་བས་འགོག་བདེན་ཐོབ་བྱར་དུས་གསུམ་
~439-

མཛོད་ཉི་མའི་དཀྱིལ་འཁོར།
པར་བསྟན། དེ་རྗེས་ལམ་བདེན་རྒྱུད་ལ་བརྟེན་འདོད་འབྱུང་བས། ལམ་བདེན་དེ་བསྟེན་
བྱར་དུས་བཞི་པར་བསྟན་པ་ཡིན་ནོ། །དེ་ལྟར་བསྟན་པ་ལ་དགོས་པ་ཡོད་དེ། སྡུག་བདེན་
ཉེས་དམིགས་བསམ་ལ་མ་འབད་ན། ཐར་པ་དོན་གཉེར་ཇི་བཞིན་མི་སྐྱེ་སྟེ། ཀུན་འབྱུང་
འཁོར་བའི་འཇུག་རིམ་མ་བསམ་ན། འཁོར་བའི་རྩ་བ་བཅོད་ཚུལ་མི་ཤེས་པས། སྲིད་
ལས་ངེས་འབྱུང་སྐྱོ་ཤས་བརྟེན་པ་དང་། འཁོར་པར་གང་གིས་བཅིངས་པ་ཤེས་པ་གཅེས།
ཞེས་གསུངས་པ་ལྟར་དུ། སྡུག་བདེན་འཁོར་བའི་ཉེས་དམིགས། ཀུན་བྱང་འཁོར་བའི་
འཇུག་རིམ་ཤེས་པ་ལ་བརྟེན་ནས། འཁོར་བའི་རྩ་བ་གཅོད་ཚུལ་རྟོགས་པར་གྱུར་བའི་
དགོས་པ་ཡོད་པའི་ཕྱིར། གཉིས་པ་ནི་མངོན་རྟོགས་རྒྱན་ལས། རྒྱུ་དང་ལམ་དང་སྡུག་
བསྔལ་དང་། འགོག་པ་ལ་ནི་གོ་རིམ་བཞིན། ཞེས་སོགས་རྩ་འགྲེལ་ལས་གསུངས་པ་ལྟར་
དུ། རྒྱུ་ཀུན་བྱུང་ལ་བརྟེན་ནས་འབྲས་བུ་སྡུག་བསྔལ་བདེན་པ་བྱུང༌། ལམ་བདེན་ལ་བརྟེན་
ནས་འགོག་བདེན་འཐོབ་པ་ཡིན་ནོ། །དེ་ཡང་སོ་སོའི་མཚན་ཉིད་ལ་ཁ་ཅིག །ཟས་བཅས་
ཀྱི་ཕུང་པོ་ལྔ་མཚན་གཞི། སྡུག་བདེན་ཡིན་པར་མཚོན། ཀུན་འབྱུང་ལས་སྐྱེས་ཤིང་།
འཕགས་པ་དང་མི་མཐུན་པའི་སྒོ་ནས་ཟག་བཅས་ཀྱི་མྱོངས་བ་རྒྱུ་སྣ་ཚོགས་དང་བཅས་
པ་ཞེས་ཟེར། སྲེད་པ་མཚན་གཞི། ཀུན་འབྱུང་བདེན་པ་ཡིན་པར་མཚོན། སྡུག་བསྔལ་སྐྱེ་
བྱེད་ཀྱི་ཟག་བཅས་ཡིན་པ། ཞེས་ཟེར། ཁ་ཅིག་ཟག་བཅས་ཀྱི་མྱོངས་པ་གང་ཀུན་འབྱུང་
གིས་བསྐྱེད་པ་སྡུག་བདེན་གྱི་མཚན་ཉིད། འདུས་བྱས་ཟག་བཅས་གང་ཞིག །སྡུག་བསྔལ་
གྱི་རྒྱུ་བྱེད་པ། ཀུན་འབྱུང་བདེན་པའི་མཚན་ཉིད། །ཆོས་གང་སྡུག་བསྔལ་རྒྱུ་དང་བཅས་
པ་བཞི་པ། འགོག་བདེན་གྱི་མཚན་ཉིད། ཟག་མེད་གང་ཞིག་ཐར་པའི་གྲོང་ཁྱེར་དུ་ཕྱིན་
པར་བྱེད་པའི་མཁྱེན་པ། ལམ་བདེན་གྱི་མཚན་ཉིད་ཟེར། ཁ་ཅིག །ཟག་བཅས་འབྲས་
བསྡུས་སྡུག་བདེན་གྱི་མཚན་ཉིད། །ཟག་བཅས་རྒྱུ་བསྡུས་ཀུན་འབྱུང་བདེན་པའི་མཚན་
ཉིད། ཟག་མེད་འབྲས་བསྡུས་འགོག་བདེན་གྱི་མཚན་ཉིད།ཟག་མེད་རྒྱུ་བསྡུས་ལམ་བདེན་
P·440~

མཛོད་ཉི་མའི་དཀྱིལ་འཁོར།
གྱི་མཚན་ཉིད་ཟེར། ཁ་ཅིག །འདུས་མ་བྱས་སུ་གྱུར་པའི་དགེ་བ་གང་ཞིག །སྡུག་བསྔལ་
རྒྱུ་དང་བཅས་པ་ཞི་བ། འགོག་བདེན་གྱི་མཚན་ཉིད། ཞེས་ཟེར་བ་རྣམས་ནི་མི་འཐད་པར་
རྟོགས་སླ། རང་ལུགས་ནི། ཀུན་འབྱུང་བདེན་པ་ལས་བྱུང་བའི་རིགས་སུ་གནས་པས་རབ་
ཏུ་ཕྱེ་བའི་ཟག་བཅས་སུ་དམིགས་པ། སྡུག་བདེན་གྱི་མཚན་ཉིད། སྡུག་བདེན་བསྐྱེད་པའི་
རིགས་སུ་གནས་པས་རབ་ཏུ་ཕྱེ་བའི་ཟག་བཅས་སུ་དམིགས་པ་ཀུན་འབྱུང་བདེན་པའི་
མཚན་ཉིད། །ལམ་བདེན་ལ་བརྟེན་ནས་ཐོབ་པའི་རིགས་སུ་གནས་པས་རབ་ཏུ་ཕྱེ་བའི་
བྲལ་བར་དམིགས་པ་འགོག་བདེན་གྱི་མཚན་ཉིད། །འགོག་བདེན་ཐོབ་བྱེད་ཀྱི་རིགས་སུ་
གནས་པས་རབ་ཏུ་ཕྱེ་བའི་འཕགས་ལམ་དུ་དམིགས་པ་ལམ་བདེན་གྱི་མཚན་ཉིད། ། ལམ་
ལ་མཁྱེན་པས་མ་ཁྱབ་སྟེ། ལམ་བདེན་ལྡན་མིན་འདུ་བྱེད་ཡིན་པའི་ཕྱིར་ཏེ། ཟག་མེད་ཀྱི་
ཕུང་པོ་ལྔ་ལམ་བདེན་ཡིན་པའི་ཕྱིར། །ངེས་ཚིག་ནི་བཞི་པོ་འདི་འཕགས་པས་གཟིགས་པ་
ལྟར་གྱི་ཁྱད་ཆོས་རྣམས་མི་སླུ་བས་འཕགས་པའི་བདེན་པ་ཞེས་བྱ་སྟེ། མདོ་ལས།
འཕགས་པས་བདེ་བར་གང་གསུངས་པ། །དེ་ནི་གཞན་གྱིས་སྡུག་བསྔལ་རིག །གཞན་
གྱིས་བདེ་བར་གང་སྨྲས་པ། དེ་ནི་འཕགས་པས་སྡུག་བསྔལ་རིག །ཞེས་སོགས་གསུངས་
པའི་ཕྱིར། བཞི་པ་ནི། ཁོ་ན་རེ། འཁོར་བ་མཐའ་དག་སྡུག་བསྔལ་གྱི་རང་བཞིན་ཅན་མིན་
པར་ཐལ། སྡུག་བསྔལ་ཡིན་ན་ཚོར་བ་ཡིན་དགོས། །ཚོར་བ་ཡིན་ན་སེམས་བྱུང་ཡིན་
དགོས་པའི་ཕྱིར། ཅེ་ན་མ་ཁྱབ། ཞེས་སྟོན་པ་ལ། །ཡིད་འོང་ཡིད་དུ་མི་འོང་དང་། དེ་ལས་
གཞན་ཟག་བཅས་རྣམ་གཉིས། སྡུག་བསྔལ་ཉིད་གསུམ་བསྟན་པའི་ཕྱིར། ཅི་རིགས་མ་
ལུས་སྡུག་བསྔལ་ལོ། །ཞེས་གསུངས་ཏེ། དོན་ནི་འཁོར་བ་མཐའ་དག་ཆོས་ཅན། སྡུག་
བསྔལ་གྱི་རང་བཞིན་ལས་མ་འདས་ཏེ། སྡུག་བསྔལ་གསུམ་ཅི་རིགས་པ་དང་ལྡན་པའི་སྒོ་
ནས་ཁྱབ་པ་འདུ་བྱེད་ཀྱི་སྡུག་བསྔལ་ཡིན་པའི་ཕྱིར་ཏེ། ཁྱོད་ཟག་བཅས་ཀྱི་ཚོར་བ་ཡིད་
འོང་གི་དབང་དུ་གྱུར་ནས་འགྱུར་བའི་སྡུག་བསྔལ་གྱིས་མནར། ཚོར་བ་ཡིད་མི་འོང་གི་
~441 ~

མཛོད་ཉི་མའི་དཀྱིལ་འཁོར།
དབང་དུ་གྱུར་ནས་སྡུག་བསྔལ་གྱི་སྡུག་བསྔལ་གྱིས་མནར། ཟག་བཅས་ཀྱི་ཚོར་བ་བཏང་
སྙོམས་ཀྱི་དབང་དུ་གྱུར་ནས་ཁྱབ་པ་འདུ་བྱེད་ཀྱི་སྡུག་བསྔལ་གྱིས་མནར་བའི་ཕྱིར། །
སྡུག་བསྔལ་དང་པོ་གཉིས་པོ་དེ་ཡིད་འབྱུང་བའི་གནས་སུ་སོ་སོའི་སྐྱེ་བོ་རྣམས་ཀྱིས་ཀྱང་
རྟོགས་སླ། སྡུག་བསྔལ་གསུམ་པ་འདི་ཡིད་འབྱུང་བའི་གནས་སུ་འཕགས་པ་རྣམས་ཁོ་
ནས་རྟོགས་ཀྱི། སོ་སྐྱེས་རྟོགས་དཀའ་སྟེ། རང་འགྲེལ་ལས། ལག་མཐིལ་སྤུ་ཉག་གཅིག་
འདུག་པ། །མི་རྣམས་ཀྱིས་ནི་མི་རྟོགས་པ། དེ་ཉིད་མིག་ཏུ་སོང་ན་ནི། མི་དགའ་བ་དང་ནད་
བསྐྱེད་ལྟར། བྱིས་པ་ལག་མཐིལ་ལྟ་བུ་ཡིས། འདུ་བྱེད་སྡུག་བསྔལ་སྤུ་མི་རྟོགས། འཕགས་
པ་མིག་དང་འདྲ་བ་ནི། དེ་ཡིས་ཤིན་ཏུ་ཡིད་ཀྱང་འབྱུང་། ཅེས་གསུངས་ཅིང་། མངོན་པ་
གོང་མར། ཁྱབ་པ་འདུ་བྱེད་ཀྱི་སྡུག་བསྔལ་འདི་ལ་དོན་དམ་པའི་བདེན་པར་སྡུག་བསྔལ་
བ། ཞེས་སོགས་གསུངས་སོ། ། དེས་ན་ཟག་པ་དང་བཅས་པའི་ཕུང་པོ་ལྔ་ཟག་བཅས་ཀྱི་
ལས་དང་ཉོན་མོངས་པ་ལས་བྱུང་བར་ཤེས་པར་བྱས་ནས། ཉོན་མོངས་པ་དུག་གསུམ་
སྤོངས་ཕྱིར་དུ་འབད་རིག་སྟེ་བཤེས་སྤྲིངས་ལས། ཕུང་པོ་འདོད་རྒྱལ་ལས་མིན་དུས་ལས་
མིན། རང་བཞིན་ལས་མིན་ངོ་བོ་ཉིད་ལས་མིན། དབང་ཕྱུག་ལས་མིན་རྒྱུ་མེད་མ་ཡིན་ཏེ།
མི་ཤེས་པ་དང་སྲེད་ལས་བྱུང་རིག་མཛོད། ཞེས་གསུངས་སོ།།ལྔ་པ་ནི། མདོ་དང་བསྟན་
བཅོས་གཉིས་ཀ་ལས། བདེན་པ་གཉིས་ཞེས་བཤད་པ་དེ་གང་ཞེ་ན། དེ་སྟོན་པ་ནི། གང་ལ་
བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་
ཏུ། །ཡོད་དེ་དོན་དམ་ཡོད་གཞན་ནོ། །ཞེས་ཡོགས་གཡུངས་ཏེ། དོན་ནིབུམ་པའམ་ཆུ་ལྟ་
བུ་ཆོས་ཅན། །ཀུན་རྫོབ་ཀྱི་བདེན་པ་ཡིན་ཏེ། ཁྱོད་གང་ལ་བཅོམས་པའམ་བློས་ཆོས་
གཞན་སོ་སོར་བསལ་ན་ཁྱོད་དུ་འཛིན་པའི་བློ་དོར་བའི་ཆོས་ཡིན་པའི་ཕྱིར། །སྔོན་པོའི་
རྡུལ་ཕྲ་རབ་ཐམས་ཅད་དང་། འདུས་མ་བྱས་ནམ་མཁའ་ལྟ་བུ་ཆོས་ཅན། དོན་དམ་པའི་
བདེན་པ་ཡིན་ཏེ། ·ཁྱོད་གང་ལ་བཅོམ་པའི་བློས་ཆོས་གཞན་སོ་སོར་བསལ་ཀྱང་ཁྱོད་དུ་
~442-

མཛོད་ཉི་མའི་དཀྱིལ་འཁོར།
འཛིན་པའི་བློ་མི་འདོར་བའི་ཆོས་ཡིན་པའི་ཕྱིར།
༈ །གཉིས་པ་བདེན་པ་མངོན་པར་རྟོགས་པའི་རིམ་པ་ལ། མདོར་བསྟན། རྒྱས་
བཤད་དོ། །དང་པོ་ནི། ཐབས་གང་གིས་བདེན་པ་མངོན་སུམ་དུ་མཐོང་པར་འགྱུར། ཞེ་ན།
ཚུལ་གནས་ཐོས་དང་བསམ་གཏན་པས། སྒོམ་པ་ལས་ནི་རབ་ཏུ་སྦྱོར། ཞེས་གསུངས་
སོ། །བདག་ལེགས་སུ་འདོད་པས་གཞི་སོ་སོ་ཐར་པ་རིས་བདུན་གང་རུང་གི་ཚུལ་ཁྲིམས་
རྣམ་པར་དག་པ་ལ་གནས་ཏེ། ལམ་བདེན་མངོན་སུམ་དུ་མཐོང་བ་དང་མཐུན་པའི་ཐོས་
བྱུང་གི་ཤེས་རབ་བསྐྱེད། དེ་ནས་ཐོས་པའི་དོན་ལ་བསམ་བྱུང་གི་ཤེས་རབ་ཀྱིས་སྒྲོ་
འདོགས་བཅད། དེ་ནས་སྒྲོ་འདོགས་ཚོད་པའི་དོན་ལ་ཉོན་མོངས་པ་དང་བྲལ་བའི་རྒྱུ ཪ་
སྒོམ་བྱུང་གིས་རྩེ་གཅིག་ཏུ་སྒོམ་པ་ལ་འབད་པར་བྱ་སྟེ། དེ་ལྟར་བྱས་པས་རྣམ་གྲོལ་ཐར་
པའི་གོ་འཕང་མྱུར་དུ་ཐོབ་པར་འགྱུར་བའི་ཕྱིར་ཏེ། དེ་སྐད་དུ་འང་། སློབ་དཔོན་གང་སྤེལ་
གྱིས་མདོ་དྲངས་པར། དགེ་སློང་བརྟུན་ཅིང་རྟག་འགྲུས་པ། ཚུལ་ཁྲིམས་ཡན་ལག་བླང་
བྱས་ནས། སེམས་དང་ཤེས་རབ་སྒོམས་བྱེད་པས། སྡུག་བསྔལ་ཟད་པར་ཐོབ་པར་འགྱུར།
ཞེས་གསུངས་སོ།
༈ །གཉིས་པ་ལ་གསུམ། ཤེས་རབ་ཀྱི་རང་བཞིན། རྟེན་སྣོད་དུ་རུང་བའི་ཆོས་ཀྱི་
ཁྱད་པར། སྒོམ་པ་ལ་འཇུག་པ་དངོས་སོ། །དང་པོ་ནི། འོ་ན་ཤེས་རབ་གསུམ་ཀྱི་ངོ་བོ་ཇི་
ལྟ་བུ་ཅེ་ན། ཕོས་སོགས་ལས་བྱུང་བློ་རྣམས་ནི། མིང་དང་གཉིས་ཀ་དོན་ཡུལ་ཅན། ཞེས་
གསུངས་ཏེ། མིང་ཁོ་ནའི་ཡུལ་ཅན་གྱི་ཤེས་རབ་ནི་ཐོས་བྱུང་གི་ཤེས་རབ། མིང་དོན་
གཉིས་ཀའི་ཡུལ་ཅན་གྱི་ཤེས་རབ་ནི་བསམ་བྱུང་གི་ཤེས་རབ། དོན་ཁོ་ནའི་ཡུལ་ཅན་གྱི་
ཤེས་རབ་ནི། སྒོམ་བྱུང་གི་ཤེས་རབ་ཡིན་ཅེས་བྱེ་བྲག་སྨྲ་བ་བཞེད་དོ། །སློབ་དཔོན་
དབྱིག་གཉེན་ནི། །དང་པོ་ཡིད་ཆེས་པའི་ལུང་ཚད་མ་ལས་སྐྱེས་པའི་ཤེས་རབ། གཉིས་པ་
དེའི་དོན་ལ་རིགས་པས་བརྟགས་པ་ལས་སྐྱེས་པའི་ཤེས་རབ། གསུམ་པ་ནི་ཏིང་ངེ་འཛིན་
-443-

མཛོད་་ཉི་མའི་དཀྱིལ་འཁོར།
ལས་སྐྱེས་པའི་ཤེས་རབ་ཡིན་གསུངས་སོ། །གཉིས་པ་ནི། རྟེན་གང་གིས་བསྒོམ་པ་
སྒོམས་པ་ཡོངས་སུ་རྫོགས་པར་འགྱུར་ཞེ་ན། པསྲིངས་གཉིས་ལྡན་ཆོག་མི་ཤེས་དང་།
འདོད་ཆེན་ཅན་ལ་མ་ཡིན་ནོ། །ཞེས་གསུངས་ཏེ། ལུས་འདུ་འཛི་དང་སེམས་རྣམ་རྟོག་
ལས་བསྲིངས་པའི་བསྲིངས་པ་གཉིས་ལྡན་གྱི་གང་ཟག་གིས་སྒོམས་པ་ཡོངས་སུ་
རྫོགས་འགྱུར་ལ། བསྲིངས་པ་གཉིས་པོ་དེ་ཡང་འདོད་ཆུང་ཆོག་ཤེས་ལ་སླ་ཡི་ཚོག་མི་
ཤེས་པ་དང་འདོད་པ་ཆེ་བ་ལ་སླ་བ་མ་ཡིན་ནོ། །འོ་ན་ཆོག་མི་ཤེས་པ་དང་། འདོད་པ་ཆེ་བ་
ཇི་ལྟར་སྙམ་ན། རྙེད་ལ་ཡང་སྲེད་ཆོག་མི་ཤེས། །མ་རྙེད་ལ་འདོད་འདོད་ཆེན་ཅན། །ཞེས་
གསུངས་ཏེ། ཆོས་གོས་སོགས་རྙེདརྙེད་པ་ལ་སླར་ཡང་རྙེད་ན་སྙམ་དུ་སྲེད་པ་ལྟ་བུ་ཆོག་མི་
ཤེས་པ་ཡིན། མ་རྙེད་པ་དེ་རྙེད་པར་སྲེད་པ་ལྟ་བུ་འདོད་ཆེན་ཅན་ཡིན་ནོ། དེ་གཉིས་ལས་
ལྡོག་པ། དེ་གཉིས་ཀྱི་གཉེན་པོ་འདོད་ཆུང་ཆོག་ཤེས་ཡིན་ལ། །དེ་ལའང་ཁམས་གསུམ་དུ་
གཏོགས་པ་དང༌། ཁམས་གསུམ་དུ་མ་གཏོགས་པ་དྲི་མེད་ཡིན་པ་གཉིས་ཀའང་ཡོད་དེ།
ཟློག་པ་དེའི་གཉེན་པོ་དག །དེ་གཉིས་ཁམས་གསུམ་གཏོགས་དྲི་མེད། ཞེས་གསུངས། ཝཱ་
ན་འདོད་ཆུང་ཆོག་ཤེས་ཀྱི་ངོ་བོ་ཇི་ལྟ་བུ་ཞེ་ན། ·མ་ཆགས་འཕགས་རིགས་དེ་དག་ལས།
གསུམ་ནི་ཆོག་ཤེས་བདག་ཉིད་དོ། །ཞེས་གསུངས་ཏེ། འདོད་ཆུང་ཆོག་ཤེས་ཆོམ་ཅན།
མ་ཆགས་པ་ཡིན་ཏེ། ཆགས་པའི་གཉེན་པོ་ཡིན་པའི་ཕྱིར། ཁྱོད་འཕགས་པའི་རིགས་ཀྱང་
ཡིན་ཏེ། ཁྱོད་ལ་བརྟེན་ནས་འཕགས་པའི་ཆོས་རྣམས་བྱུང་བའི་ཕྱིར། དེ་ལ་དགོངས་ན་
འཕགས་པའི་རིགས་བཞི་བཀའ་སྩལ་ཏེ། ཆོས་གོས་ངན་ངོན་ཙམ་གྱིས་ཆོག་ཤེས་པ་
འཕགས་པའི་རིགས། བསོད་་སྙོམས་ངན་དོན་ཙམ་གྱིས་ཆོག་ཤེས་པ་འཕགས་པའི་
རིགས། གནས་མལ་ངན་ངོན་ཙམ་གྱིས་ཆོག་ཤེས་པ་འཕགས་པའི་རིགས། སྤོང་བ་དང་
སྒོམ་པ་ལ་དགའ་བ་འཕགས་པའི་རིགས། བཞི་བཀའ་སྩལ་པའི་ཕྱིར། དེ་དག་ལས་ཀྱང་
དང་པོ་གསུམ་མ་ཆགས་པ་ཡིན་ཏེ། ཆོག་ཤེས་པའི་བདག་ཉིད་དེ་ངོ་བོ་ཡིན་པའི་ཕྱིར་ཏེ།
~444~

མཛོད་ཉི་མའི་དཀྱིལ་འཁོར།
དེ་ཡང་དང་པོ་གསུམ་གྱིས་ཐར་པ་སྦུབས་ཚུལ་དང་། བཞི་པས་ཟར་པ་སྒྲུབས་པའི་ལས་
དངོས་བསྟན་ཏེ། ཁྱེད་ཚུལ་འདི་ལས་འདི་བྱེད་ན་རིང་པོར་མི་ཐོགས་ཐར་པ་ཐོབ་པར་
འགྱུར་རོ། །ཞེས་བསྟན་པའི་ཕྱིར་ཏེ། གསུམ་གྱིས་ཚུལ་བསྟན་ཐ་མས་ལས། སྲིད་པ་སྐྱེ་
པའི་གཉེན་པོའི་ཕྱིར། བདག་གིར་བདག་འཛིན་དངོས་འདོད་པ།དེའི་དུས་དང་གཏན་ཞིའི་
ཕྱིར། །ཞེས་གསུངས་པའི་ཕྱིར། །དེ་ཡང་དང་པོ་གསུམ་ལ་བསླབས་པས་བདག་གི་བ་ལ་
སྲེད་པའི་གཉེན་པོ་བྱེད། ཐ་མ་ལ་བསླབས་པས་བདག་འཛིན་དུས་གཏན་དུ་ཞི་བར་བྱེད་པ་
ཡིན་ནོ། །གསུམ་པ་ལ་གཉིས། ཞི་གནས་དང༌། ལྷག་མཐོང་ངོ༌། །དང་པོ་ལ་བསྟན་བཤད་
དོ། །དང་པོ་ནི། དེ་ལྟར་གྱུར་པའི་རྟེན་གྱི་གང་ཟག་དེ་ཇི་ལྟར་སྒོམ་པ་ལ་འཇུག་ཅེ་ན། དེ་ལ་
འཇུག་པ་མི་སྡུག་དང་། དབུགས་རྔུབ་འབྱུང་བ་དྲན་པ་ཡིས། ཞེས་གསུངས་ཏེ།
༈།སྐབས་འདིར་སྤྱི་དོན་དང་། གཞུང་དོན་ནོ། །དང་པོ་ལ། ཐར་ལམ་ལ་མཚན་ཉིད།
དབྱེ་བ། སོ་སོའི་རང་བཞིན་གྲངས་ངེས། གོ་རིམ་དེ་དག་ཐུན་མོངས་གི་རྣམ་བཞག་དང་
དྲུག་གོ །དང་པོ་ནི། གཞན་གྱི་གོ་སྐབས་ཕྱི་ཞུལ་དུ་གྱུར་པའི་མངོན་པར་རྟོགས་པ། ཐར་
ལམ་གྱི་མཚན་ཉིད། གཉིས་པ་ནི། དེ་ལ་རྟེན་གྱི་སྒོ་ནས་ཉན་ཐོས་ཀྱི་ལམ་རང་རྒྱལ་གྱི་
ལམ། ཐེག་ཆེན་གྱི་ལམ་དང་གསུམ། དེ་རེ་རེ་ལ། ཚོགས་ལམ། སྦྱོར་ལམ། མཐོང་ལམ།
སྒོམ་ལམ། མི་སློབ་ལམ་སྟེ་ལྔ་ལྔ་ཡོད་དོ། །གསུམ་པ་ནི། རང་གི་ཉེར་ལེན་དུ་གྱུར་པའི་
ངེས་འབྱུང་རྣམ་དག་ལས་བྱུང་ཞིང་ཆོས་མངོན་རྟོགས་ཀྱི་རིགས་སུ་གནས་པས་རབ་ཏུ་ཕྱེ་
བ། ཚོགས་ལམ་གྱི་མཚན་ཉིད། དེ་ལ་རྟེན་གྱི་སྒོ་ནས། ཉན་ཐོས་ཀྱི་ཚོགས་ལམ། རང་
རྒྱལ་གྱི་ཚོགས་ལམ། ཐེག་ཆེན་གྱི་ཚོགས་ལམ་དང་གསུམ་ཡོད། དེ་རེ་རེ་ལ་ཚོགས་
ལམ་ཆུང་འབྲིང་ཆེན་པོ་གསུམ་གསུམ་ཡོད་དོ། །ཚོགས་ལམ་ཆོས་མངོན་རྟོགས། ཐར་པ་
ཆ་མཐུན་ལས་དང་པོ་པའི་ས་ཞེས་པ་རྣམ་གྲངས་སུ་གསུངས་སོ། །རང་གི་ཉེར་ལེན་དུ་
གྱུར་པའི་ཚོགས་ལམ་ལས་བྱུང་ཞིང་། དོན་མངོན་རྟོགས་ཀྱི་རིགས་སུ་གནས་པས་རབ་ཏུ་
~445~

མཛོད་ཉི་མའི་དཀྱིལ་འཁོར།
ཕྱེ་བ། སྦྱོར་ལམ་གྱི་མཚན་ཉིད། དེ་ལ་རྟེན་གྱི་སྒོ་ནས། ཉན་ཐོས། རང་རྒྱལ། ཐེག་ཆེན་གྱི་
སྦྱོར་ལམ་གསུམ། །དེ་རེ་རེ་ལ་ངོ་བོའི་སྒོ་ནས། དྲོད་རྩེ་མོ། བཟོད་པ། ཆོས་མཆོག་བཞི་
བཞི་ཡོད་དེ། སྦྱོར་ལམ། དོན་མངོན་རྟོགས། ངེས་བྱེད་ཆ་མཐུན་ངེས་འབྱེད་ཡན་
ལག །མོས་སྤྱོད་ཀྱི་ས་ཤེས་པ་རྣམ་གྲངས་སུ་གསུངས་སོ། །རང་གི་ཉེར་ལེན་དུ་གྱུར་པའི་
སྦྱོར་ལམ་ལས་བྱུང་ཞིང་།·བདེན་པ་མངོན་རྟོགས་ཀྱི་རིགས་སུ་གནས་པས་རབ་ཏུ་ཕྱེ་བ།
གྱི་མཚན་ཉིད། དེ་ལ་རྟེན་གྱི་སྒོ་ནས། ཉན་ཐོས། རང་རྒྱལ། ཐེག་ཆེན་མཐོང་
ལམ་གསུམ་ཡོད། དེ་རེ་རེར་ལ་ཡང་། བཟོད་པ་བར་ཆད་མེད་ལམ་བརྒྱད་ཤེས་པ་རྣམ་
གྲོལ་ལམ་དང་པོ་བདུན་ཏེ་བཅོ་ལྔ་རེ་ཡོད་དེ། སྐབས་འདིར་བཅུ་དྲུག་པ་ལམ་རྗེས་ཤེས་ལ་
སྒོམ་ལམ་གྱིས་ཁྱབ་པའི་ཕྱིར་ཏེ། དེ་ལ་སྐད་ཅིག་བཅོ་ལྔ་ནི། མ་མཐོང་མཐོང་ཕྱིར་མ་ཐོབ་
པའི་ལམ། ཞེས་དང་། དེའི་རང་འགྲེལ་ལས། སྡུག་བསྔལ་ལ་ཆོས་ཤེས་པའི་བཟོད་པ་ནས་
བཟུང་སྟེ། ལམ་ལ་རྗེས་སུ་ཤེས་པའི་བཟོད་པའི་བར་གྱི། སྐད་ཅིག་མ་བཅོ་ལྔ་པོ་དེ་དག་ནི།
མཐོང་བའི་ལམ་ཡིན་ནོ། །ཅིའི་ཕྱིར། ཞེ་ན། བདེན་པ་མ་མཐོང་བ་མཐོང་པའི་ཕྱིར། བཅུ་
དྲུག་པ་ལ་ནི་སྔོན་མ་མཐོང་བ་མཐོང་བར་བྱར་མེད་ཀྱིས། ཇི་ལྟར་མཐོང་བ་སྒོམས་པར་
བྱེད་པའི་ཕྱིར།།སྒོམ་པའི་ལམ་ཁོ་ན་ཡིན་ནོ། །ཞེས་སོགས་གསུངས་སོ། །བསྡུ་ན་གཉིས་
སུ་འདུས་ཏེ། མཐོང་ལམ་བར་ཆད་མེད་ལམ་དང་རྣམ་གྲོལ་ལམ་གཉིས་སུ་འདུས་པའི་ཕྱིར་
ཏེ། བཟོད་དང་ཤེས་པ་གོ་རིམ་བཞིན། །བར་ཆད་མེད་དང་རྣམ་གྲོལ་ལམ། ཞེས་གསུངས།
མཐོང་ལམ། ཟག་མེད་ཡེ་ཤེས་སྐད་ཅིག་དང་པོ་འཕགས་པའི་རྟོགས་པ་མཆོག་སར་པ།
ཆོས་མིག་དྲི་མེད་ཅེས་བྱ་བ། །རྣམས་མིང་གི་རྣམ་གྲངས་སུ་གསུངས། །བདེན་པ་མངོན་
རྟོགས་ལ་མཐོང་ལམ་གྱིས་མ་ཁྱབ་ཅིང༌། བདེན་པ་མངོན་རྟོགས་སྐད་ཅིག་དང་པོ་བཅུ་
དྲུག་པོ་གསུམ་དུ་འདུས་ཏེ། མཐོང་བ་མངོན་རྟོགས། དམིགས་པ་མངོན་རྟོགས། བྱ་བ་
མངོན་རྟོགས་དང་གསུམ་དུ་འདུས་པའི་ཕྱིར་ཏེ། དེ་ལྟར་བདེན་པ་མངོན་རྟོགས་འདི།
446-ཆ

མཛོད་ཉི་མའི་དཀྱིལ་འཁོར།
སེམས་བཅུ་དྲུག་གོ །རྣམ་གསུམ་སྟེ། མཐོང་དམིགས་བྱ་བ་ཞེས་བྱའོ། །ཞེས་གསུངས་
སོ། །རང་གི་ཉེར་ལེན་དུ་གྱུར་པའི་མཐོང་ལམ་ལས་བྱུང་ཞིང་། རྗེས་ལ་མངོན་རྟོགས་ཀྱི་
རིགས་སུ་གནས་པས་རབ་ཏུ་ཕྱེ་བ། སྒོམ་ལམ་གྱི་མཚན་ཉིད་དེ་ལ་རྟེན་གྱི་སྒོ་ནས། ཉན་
ཐོས། རང་རྒྱལ། ཐེག་ཆེན་གྱི་སྒོམ་ལམ་གསུམ། དེ་རེ་རེ་ལ་ངོ་བོ་སྒོ་ནས། སྒོམ་ལམ་བར་
ཆད་མེད་ལམ་དང་སྒོམ་ལམ་རྣམ་གྲོལ་ལམ་གཉིས་སུ་ཡོད་དོ། །དང་པོ་ལ་ཡང་། ཆུང་ངུ་
འབྲིང་ཆེན་པོ། སྐོར་གསུམ་གསུམ་ཡོད་དེ། སྒོམ་ལམ།·རྗེས་ལ་མངོན་རྟོགས། ཞེས་
སོགས་རྣམ་གྲངས་སུ་གསུངས་སོ། །རང་གི་ཉེར་ལེན་དུ་གྱུར་པའི་སྒོམ་ལམ་ལས་བྱུང་
ཞིང་། མཐར་ཕྱིན་པའི་མངོན་རྟོས་ཀྱི་རིགས་སུ་གནས་པས་རབ་ཏུ་ཕྱེ་བ། མི་སློང་་ལམ་
གྱི་མཚན་ཉིད། །དེ་ལ་རྟེན་གྱི་སྒོ་ནས། ཉན་ཐོས། རང་རྒྱལ། ཐེག་ཆེན་གྱི་མི་སློབ་ལམ་
གསུམ་ཡོད་དེ། ཐེག་ཆེན་གྱི་མི་སློབ་ལམ་དང༌། སྤངས་རྟོགས་མཐར་ཐུག་པའི་ཐེག་པ་
དོན་གཅིག །བཞི་པ་གྲངས་ངེས་ནི། ཐར་ལམ་ལ་ལྔར་གྲངས་ངེས་ཏེ། ཐར་ལམ་ལ་རྒྱུད་
སྨིན་པར་བྱེད་པའི་ལམ། གྲོལ་པར་བྱེད་པའི་ལམ། མཐར་ཐུག་པར་བྱེད་པའི་ལམ་གསུམ་
དུ་གྲངས་ངེས་ཏེ། དང་པོའི་དབང་དུ་བྱས་ནས་ཚོགས་སྦྱོར་གྱི་ལམ་གཉིས་བཞག །གཉིས་
པའི་དབང་དུ་བྱས་ནས་མཐོང་སྒོམ་གཉིས་བཞག །གསུམ་པའི་དབང་དུ་བྱས་ནས་མི་སློབ་
ལམ་བཞག་པའི་ཕྱིར། ལྔ་པ་ནི་ལམ་ལྔའི་གོ་རིམ་མཐའ་གཅིག་ཏུ་ངེས་ཏེ་ལམ་སྔ་མ་སྔ་མ་
མཐོང་པར་ཕྱི་མ་ཕྱིར་མ་སྟེ་གོང་མ་གོང་མ་ཐོབ་པ་མི་སྲིད་པའི་ཕྱིར་ཏེ། ཐབས་འདི་རྫོགས་
པའི་སངས་རྒྱས་ཀྱི། སྐད་ཀྱི་རིམ་པ་ལྟ་བུར་གསུངས།།ཞེས་གསུངས་པ་ལྟར་དུ། མངོན་
མཐོའི་གོ་འཕང་མ་ཐོབ་པར་ངེས་ལེགས་ཐོབ་པ་མི་སྲིད་པའི་ཕྱིར།
༈ །དྲུག་པ་དེ་དག་ཐུན་མོངས་གི་རྣམ་བཞག་ལ་དཔྱད་པ་ནི། ཞི་གནས་གྲུབ་པར་
གྱུར་པའི་རྗེས་སུ་ལྷག་མཐོང་གི་ངོ་བོར་གྱུར་པའི་དྲན་པ་ཉེར་བཞག་སྒོམ་པར་བྱ་ཏེ། ཞི་
གནས་གྲུབ་ཀྱང་ལྷག་མཐོང་མ་གྲུབ་ན། ཉོན་མོངས་སྤོངས་མི་ནུས་པའི་ཕྱིར་ཏེ། མདོ་ལས།
-447

མཛོད་ཉི་མའི་དཀྱིལ་འཁོར།
ཉོན་མོངས་པ་ནི་ཡེ་ཤེས་ཀྱིས་གཞོམ་པར་བྱ། ཞེས་དང་། ཞིག་ནས་གྲུབ་པར་གྱུར་པ་
ཡིས། དྲན་པ་ཉེར་བཞག་སྒོམ་པར་བྱ། ཞེས་གསུངས། དྲན་པ་ཉེར་བཞག་ཡང་ལུས་ཚོར་
སེམས་དང་ཆོས་རྣམས་ལ་རང་དང་སྤྱིའི་མཚན་ཉིད་གཉིས་གཉིས་སུ་ཡོངས་སུ་བརྟགས་
ནས་སྒོམ་པར་བྱ་སྟེ། ལུས་ཚོར་སེམས་དང་ཆོས་རྣམས་ལ། །མཚན་ཉིད་གཉིས་སུ་
ཡོངས་བརྟགས་པས། ཞེས་གསུངས་དྲན་པ་ཉེར་བཞག་ལ་གསུམ་ཡོད་དེ། རང་བཞིན་
དྲན་པ་ཉེར་བཞག །འབྲེལ་བ་དྲན་པ་ཉེར་བར་བཞག །དམིགས་པ་དྲན་པ་ཉེར་བཞག་
རྣམས་སུ་ཡོད་པའི་ཕྱིར། དང་པོ་ནི། ཤེས་རབ་ཡིན་ལ། དེ་ལ་ཐོབ་བསམ་སྒོམ་གསུམ་གྱི་
ཤེས་རབ་གསུམ་ཡོད་དེ། གཉིས་པ་ནི། དེ་ལྟ་བུའིཤེས་དཔ་གསུམ་གང་རུང་དང་
མཚུངས་ལྡན་དུ་འབྲེལ་བའོ། །གསུམ་པ་ནི། དེ་ཉིས་ཀྱི་དམིགས་པ་ལ་བཞག་གོ །དྲན་པ་
ཉེར་བཞག་གི་རིམ་པ་ངེས་ཏེ། ཇི་ལྟར་སྐྱེ་བའི་རིམ་པ་བཞིན་དུ་བཞག་པའི་ཕྱིར་ཏེ། སྤྱིར་
དྲན་པ་ཉེར་བཞག་ལ་བཞིར་ངེས་པའི་རྒྱུ་མཚན་ཡོད་དོ། ལུས་གཙང་པ་དང་། ཚོར་བ་བདེ་
པ་དང་། སེམས་རྟག་པ་དང༌། ཆོས་རང་དབང་པའི་བདག་ཏུ་འཛིན་པའི་ཕྱིན་ཅི་ལོག་
བཞིའི་གཉེན་པོ་བཞིར་ངེས་པའི་ཕྱིར། །དེ་ལྟར་བསྒོམས་པའི་རྣལ་འབྱོར་པ་དེ་ཆོས་དྲན་
པ་ཉེ་བར་བཞག་པ་སྤྱི་ལ་དམིགས་པ་ལ་གནས་ཏེ། ལུས་ལ་སོགས་པ་དེ་དགེ་ལ། མི་རྟག་
པ་དང་སྡུག་བསྔལ་བ་དང་སྟོང་པ་དང་བདག་མེད་པར་ལྟ་བ་ཡིན་པའི་ཕྱིར། དེ་སྐད་དུའང་།
རང་བཞིན་དྲན་པ་ཉེར་བཞག་པ། ཤེས་རབ་ཐོས་སོགས་ལས་བྱུང་བ་འོ། །གཞན་ནི་འབྲེལ་
དང་དམིགས་པ་ལས། རིམ་ནི་ཇི་ལྟར་སྐྱེ་བ་བཞིན། ཕྱིན་ཅི་ལོག་གི་གཉེན་པོར་བཞི། དེ་
ནི་ཆོས་དྲན་ཉེར་བཞག་པ། སྤྱི་ལ་དམིགས་པ་ལ་གནས་ཏེ། དེ་དག་ལ་ནི་མི་རྟག་དང་།
སྡུག་བསྔལ་སྟོང་བདག་མེད་པར་ལྟ། ཞེས་གསུངས། ཐར་པ་ཆ་མཐུན་ཐོབ་ནས་མྱུར་བ་
སྲིད་པ་གསུམ་གྱི་མཐར་ཐོབ་པར་འགྱུར་ཏེ། སྲིད་པ་དང་པོ་ལ་ཐར་ཆ་བསྐྱེད་གཉིས་པ་ལ་
ངེས་ཆ་བསྐྱེད། གསུམ་པ་ལ་འཕགས་ལམ་ཐོབ་པར་འགྱུར་བའི་ཕྱིར་ཏེ། མྱུར་པ་སྲིད་པ་
~448~

མཛོད་ཉི་མའི་དཀྱིལ་འཁོར།
གསུམ་གྱི་མཐར། ཞེས་གསུངས། ཐར་ཆ་ལ་ཐོས་བསམ་སྒོམ་གསུམ་གྱི་ཤེས་རབ་ཅི་
རིགས་པ་ཡོད། ལས་གསུམ་གྱི་ནང་ནས་ཡིད་ལས་གཙོ་ཆེ་བར་ཡོད། གླིང་གསུམ་གྱི་མི་
ཁོ་ནའི་རྟེན་གྱིས་གསར་དུ་འཐོབ། །དབང་པོ་རྣོ་ཞིང་འཁོར་བ་ལ་དམིགས་པའི་སྐྱོ་ཤས་ཆེ་
བའི་ཕྱིར། །དེ་སྐད་དུའང་། ·ཐོས་བསམ་ལས་བྱུང་ལས་གསུམ་མོ། །མིའི་ནང་ནས་འཕེན་
པར་བྱེད། ཞེས་གསུངས། ཐར་པ་ཆ་མཐུན་དེ་ངེས་བྱེད་ཆ་མཐུན་གྱི་སྔོན་དུ་འགྲོ་དགོས་
ཏེ། དེའི་སྔོན་དུ་ཐར་ཆ་མཐུན། ཞེས་གསུངས། ཚོགས་ལམ་གྱིས་བསྡུས་པའི་དྲན་པ་ཉེར་
བཞག་བཞི་ལས་དྲོད་སོགས་བཞི་རིམ་གྱིས་འབྱུང་ཞིང་། ངེས་འབྱེད་ཆ་མཐུན་བཞི་པོ་དེ་
ཡང་དམིགས་པ་བདེན་བཞིའི་སྤྱོད་ཡུལ་ཅན། རྣམ་པ་མི་རྟག་སོགས་ཀྱི་རྣམ་པར་ལྟ་ཞིང་།
ས་བསམ་གཏན་ས་དྲུག་གང་རུང་ལ་བརྟེན་ངོ་བོ་ཐོས་བསམ་སྒོམ་གསུམ་གྱི་ནང་ནས་སྒོམ་
བྱུང་གཙོ་ཆེ་བར་ཡོད། དང་པོ་གསུམ་ལ་ཆུང་འབྲིང་ཆེན་པོ་གསུམ་གསུམ་ཡོད། ཆོས་
མཆོག་དུས་མཐའི་སྐད་ཅིག་མ་ཡིན་ཏེ། དེ་སྐད་དུའང་། དེ་ལས་དྲོ་བར་གྱུར་པ་བྱུང་། དེ་ནི་
བདེན་བཞིའི་སྤྱོད་ཡུལ་ཅན། རྣམ་པ་བཅུ་དྲུག་དྲོ་ཐ་ལས། རྩེ་མོ་དེ་ཡང་དེ་དང་འདྲ། ཞེས་
པ་ནས། དེ་ནི་སྐད་ཅིག་གཅིག་དེ་བཞིན། །ཆོས་མཆོག་ཐམས་ཅད་ཕུང་པོ་ལྔ། ཐོབ་པ་མ་
གཏོགས་དེ་ལྟར་ན། ངེས་བྱེད་ཆ་མཐུན་རྣམ་པ་བཞི། སྒོམ་བྱུང་མི་ལྕོགས་མེད་པ་དང་།
ཁྱད་པར་བསམ་གཏན་ས་པའོ། །ཞེས་གསུངས། སྦྱོར་ལམ་གྱི་ཐོབ་པ་ཆོས་ཅན། སྦྱོར་
ལམ་མ་ཡིན་ཏེ། འཕགས་རྒྱུད་ལ་ཡོད་པའི་ཕྱིར། སྦྱོར་ལམ་བཞིའི་ངེས་ཚིག་བཞག་ཏུ་
ཡོད་དེ། རྩུབ་ཤིང་རྩུབས་པ་ལས་མི་འབྱུང་བའི་སྔ་ལྟས་སུ་དྲོད་ལྟར་རྣམ་པར་མི་རྟོག་པའི་ཡེ་
ཤེས་འཕགས་ལམ་འབྱུང་བའི་སྔ་ལྟས་ཡིན་པས་ན་དྲོད། འདི་ཐོབ་ནས་ལོག་ལྟས་དགེ་རྩ་
གཅོད་མི་སྲིད་པས་ན་རྩེ་མོ། །འདི་ཐོབ་ནས་ལས་ཉོན་གྱི་དབང་གིས་ངན་འགྲོར་འགྲོ་མི་
སྲིད་པའི་བཟོད་པ། འཇིག་རྟེན་པའི་ཆོས་རྣམས་ཀྱི་མཆོག་ཡིན་པས་ན་ཆོས་མཆོག་ཞེས་
བརྗོད་དོ། །དེ་སྐད་དུའང་། རྩེ་མོ་ཐོབ་པ་རྩ་མི་འཆད། བཟོད་ཐོབ་ངན་སོང་མི་
M 449~

མཛོད་ཉི་མའི “འཁོར།
འགྲོའོ། །ཞེས་གསུངས། སྦྱོར་ལམ་བཞིའི་ལུས་རྟེན་ཇི་ལྟ་བུ་ཞེ་ན། བཙུན་པ་དབྱངས་
སྒྲོགས་ན་རེ། དྲོད་རྩེ་མོ་གཉིས་འདོད་པའི་རྟེན་ཅན་ཁོ་ན་ཡིན་ཟེར་སློབ་དཔོན་རང་ལུགས།
འམ་ཅེས་པའི་ནུས་པས། བཞི་ཀ་འདོད་པའི་ལྷ་དང་གླིང་གསུམ་ཀའི་མིའི་རྟེན་ལ་གསར་དུ་
བསྐྱེད་ལ། །དེ་ཡང་བུད་མེད་ཀྱི་རྟེན་ལ་བསྐྱེད་ན་སྐྱེས་པ་དང་། བུད་མེད་ཅི་རིགས་པའི་
རྟེན་ཅན་གྱི་ཆོས་མཆོག་འཐོག་སྐྱེས་པའི་རྟེན་ལ་བསྐྱེད་ན་སྐྱེས་པ་ཁོ་ནའི་རྟེན་ཅན་གྱིས་
ཆོས་མཆོག་བསྐྱེད་པ་ཡིན་ཏེ། དེ་སྐད་དུའང༌། གཉིས་ནི་འོག་ན་ཡོད་པའམ། འདོད་རྟེན་
ཆོས་མཆོག་བུད་མེད་ཀྱིས། གཉིས་ཀའི་རྟེན་ཅན་ཐོབ་པར་འགྱུར། ཞེས་གསུངས། གཏོང་
ཚུལ་ནི། སྦྱོར་ལམ་དེ་དག་འཕགས་པས་ས་བོར་ནས་ཏེ་ས་ཕོས་པས་གཏོང་། འཕགས་
མིན་གྱིས་ཚེ་དེ་ནས་འཆི་བས་གཏོང་། ཁྱད་པར་དྲོད་རྩེ་གཉིས་མི་མཐུན་ཕྱོགས་ལས་
ཡོངས་སུ་ཉམས་པས་ཀྱང་གཏོང་སྟེ། དེ་སྐད་དུའང༌། འཕགས་པས་དེ་དག་ས་བོར་པས།
གཏོང་ངོ་འཕགས་མིན་འཆི་བས་སོ། །དང་པོ་གཉིས་ཡོངས་ཉམས་པས་ཀྱང་། ཞེས་
གསུངས། བསམ་གཏན་གྱི་དངོས་གཞི་ལ་བརྟེན་ནས་སྦྱོར་ལམ་ཐོབ་པའི་གང་ཟག་དེ། ཚེ་
དེ་ལ་བདེན་པ་མངོན་སུམ་དུ་མཐོང་བས་ཁྱབ་སྟེ། དངོས་གཞི་དེ་ཉིད་ལ་བདེན་མཐོང་།
ཞེས་གསུངས། སྦྱོར་ལམ་གང་ལས་རྣམ་པར་ཉམས་པའི་གང་ཟག་དེས་སླར་སྦྱོར་ལམ་
ཐོབ་པ་ན།.སོ་ཐར་གྱི་སྡོམ་པ་བཞིན་དུ་སྔོན་མེད་པ་འཐོབ་ཀྱི། སྔར་བཏང་བ་དེ་མི་ཐོབ་སྟེ།
འཁོར་བར་མ་འདྲིས་ཤིང་འབད་པས་སྒྲུབ་དགོས་པའི་ཕྱིར། ཡོངས་ཉམས་དང་། རྣམ་
ཉམས་གཉིས་ཀ ཡོན་ཏན་དེ་གཉིས་མི་ལྡན་པ་ཡིན་ལ། དེ་གཉིས་ཀྱི་ཁྱད་པར་བཞག་ཏུ་
ཡོད། ཡོངས་ཉམས་ནི་ཉེས་པ་བྱས་པས་ཉམས་པ་ཡིན་ཏེ། དཔེར་ན། ལོག་ལྟ་སྐྱེས་པས་
དེའི་གཅད་བྱའི་དགེ་རྩ་ཉམས་པ་ལྟ་བུ། རྣམ་ཉམས་ནི་ཡོན་ཏན་རྒྱུད་ལ་སྐྱེས་པས་ཉམས་
པའང་ཡོད་དེ། དཔེར་ན་མཐོང་ལམ་རྒྱུད་ལ་སྐྱེས་པས་སྦྱོར་ལམ་སོ་སྐྱེ་ལས་ཉམས་པ་ལྟ་
བུ་ཡིན་པའི་ཕྱིར། །དེ་སྐད་དུའང་། ཉམས་པ་གཉིས་ནི་མི་ལྡན་པའོ། །ཞེས་གསུངས། དྲོང་
~450~

མཛོད་ཉི་མའི་དཀྱིལ་འཁོར།
ེ་གཉིས་ལ་གནས་པས་སློབ་མ་ཉན་ཐོས། ཉན་ཐོས་ཀྱི་རིགས་ལས་ལོག་ནས་སངས་
རྒྱས་སུ་འགྱུར་བ་ཡོད་ཀྱི། བཟོད་པ་ཐོབ་པའི་ཉན་ཐོས་སངས་རྒྱས་སུ་འགྱུར་བ་མི་སྲིད་
དེ། བཟོད་པ་ཐོབ་ནས་ཉན་ཐོས་ངན་སོང་དུ་སྐྱེ་མི་སྲིད། ། བྱང་སེམས་གཞན་དོན་དུ་ངན་
སོང་དུ་སྐྱེ་བ་ལེན་པ་ཡོད་པའི་ཕྱིར། །གཞན་ཡང་དྲོད་རྩེ་བཟོད་འབྲིང་སྟེ། རྣམ་པ་གསུམ་
ཐོབ་པའི་ཉན་ཐོས་རང་རྒྱལ་དུ་འགྱུར་དུ་རུང་སྟེ། རང་རྒྱལ་འཕགས་པ་ངན་སོང་དུ་སྐྱེ་བ
མེད་ཅིང་། །དེ་ལྟར་འགྱུར་པ་ལ་འགལ་བ་མེད་པའི་ཕྱིར། །སྟོན་པ་སངས་རྒྱས་དང་བསེ་
རུ་ལྟ་བུའི་རང་རྒྱལ་ནི། སྦྱོར་ལམ་དྲོད་ནས་རང་བྱང་ཆུབ་ཀྱི་བར། བསམ་གཏན་གྱི་ཐ་མ་
བཞི་པ་ལ་བརྟེན་ནས་སྟན་ཐོག་གཅིག་ལ་ལམ་རྣམས་ཀུན་བསྐྱེད་པ་ཡིན་ཏེ། དེ་སྐད་
དུའང་། གཉིས་སློབ་རིགས་ལས་བཟློག་ནས་ནི། སངས་རྒྱས་སུ་འགྱུར་གཞན་རྣམ་
གསུམ། སྟོན་དང་བསེ་རུ་བྱང་ཆུབ་བར། བསམ་གཏན་མཐའ་བརྟེན་གཅིག་ལ་ཀུན། ཞེས་
གསུངས། འཇིག་རྟེན་པའི་ཆོས་མཆོག་ལས། སྡུག་བསྔལ་ཆོས་བཟོད་དངོས་སུ་སྐྱེ། དེ་
སྡུག་བདེན་ལ་དམིགས་པའི་སྒོ་ནས་འདོད་པའི་སས་སྡུས་ཀྱི་སྡུག་བསྔལ་མཐོང་སྤང་གི་
དངོས་གཉེན། སྡུག་བསྔལ་ཆོས་བཟོད་ཀྱིས་དངོས་ཀྱི་ཉེར་ལེན་བྱས་པ་ལས་བྱུང་ཞིང་།
སྡུག་བདེན་ལ་དམིགས་པའི་སྒོ་ནས་འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་
སྤངས་པའི་རྣམ་གྲོལ་ལམ། །སྡུག་བསྔལ་རྗེས་བཟོད་སྡུག་བདེན་ལ་དམིགས་པའི་སྒོ་
ནས་ཁམས་གོང་མའི་སས་བསྡུས་ཀྱི་སྡུག་བསྔལ་མཐོང་སྤང་གི་དངོས་གཉེན་བར་
ཆད་མེད་ལམ། སྡུག་བསྔལ་རྗེས་ཤེས་སྡུག་བསྔལ་རྗེས་བཟོད་ཀྱིས་དངོས་ཀྱི་ཉེར་
ལེན་བྱས་པ་ལས་བྱུང་ཞིང་སྡུག་བདེན་ལ་དམིགས་པའི་སྒོ་ནས་ཁམས་གོང་མའི་སྡུག་
བསྔལ་མཐོང་སྤང་སྤངས་པའི་རྣམ་གྲོལ་ལམ་ཡིན། །དེ་བཞིན་དུ་ཤེས་བཟོད་ལྷག་མ་ཐམས་
ཅད་ཤེས་པར་བྱ་བ་ཡིན་པའི་ཕྱིར་ཏེ། དེ་སྐད་དུའང་། འཇིག་རྟེན་པ་ཡི་ཆོས་མཆོག་ལས།
ཆོས་ཀྱི་བཟོད་པ་ཟག་པ་མེད། འདོད་སྡུག་བསྔལ་ཡ་དེ་ནས་ནི། དེ་ཉིད་ལ་ཆོས་ཤེ ས་དེ་
-451 -

མཛོད་ཉི་མའི་དཀྱིལ་འཁོར།
བཞིན། སྡུག་བསྔལ་ལྷག་ལ་རྗེས་བཟོད་ཤེས། བདེན་པ་གསུམ་ལའང་དེ་བཞིན་ནོ། །ཞེས་
གསུངས། སྐབས་འདིར་བདེན་པ་མངོན་རྟོགས་སྐད་ཅིག་མ་བཅུ་དྲུག་རིམ་བཞིན་ཁོ་ནར་
སྐྱེ་བ་ཡིན་ཏེ། དེ་ལྟར་དཔེ་དང་བཅས་ཏེ་སྟོན་པའི་མདོ་གསུམ་གྱིས་གྲུབ་པའི་ཕྱིར་ཏེ།
མགོན་མེད་ཟས་སྦྱིན་གྱིས་ཞུས་པར་ཁང་པ་རྩིགས་པའི་དམངས་དང་། རྩིག་པ་དང་།
ཁྱམས་སོགས་དང༌། གཡོགས་མ་བཞི་དང་། དགེ་སློང་གཅིག་གིས་ཞུས་པར། བང་
རིམས་བཞིའི་ཐེམ་སྐས་དང་། ཀུན་དགའ་བོས་ཞུས་པར་སྐས་གདངས་བཞི་ལ་རིམ་གྱིས་
འཛེགས་དགོས་པའི་དཔེས་གསུངས་པའི་ཕྱིར་རོ། །མདོ་གསུམ་པོ་འདི་མཐོང་ལམ་དང་
སྦྱོར་བ་མི་ཐད་དེ། བདེན་པ་མངོན་རྟོགས་སྐད་ཅིག་བཅུ་དྲུག་གང་རུང་ལ་མཐོང་ལམ་
གྱིས་མ་ཁྱབ་པའི་ཕྱིར། བདེན་པ་མངོན་རྟོགས་སྐད་ཅིག་བཅུ་དྲུག་གི་སེམས་རྟེན་བཞག་
ཏུ་ཡོད་དེ། སྦྱོར་ལམ་ཆོས་མཆོག་དང་ས་གཅིག་པའི་ཕྱིར་ཏེ། དེ་ནི་ཆོས་མཆོག་དང་ས་
གཅིག། །ཞེས་གསུངས། བསྡུ་ན་གཉིས་སུ་འདུས་ཏེ། བཟོད་པ་བརྒྱད་བར་ཆད་མེད་ལམ་
དང་ཤེས་པ་བརྒྱད་རྣམ་གྲོལ་ལམ་ཡིན་པའི་ཕྱིར་ཏེ། དེ་སྐད་དུའང་། བཟོད་དང་ཤེས་པ་གོ་
རིམ་བཞིན་ཞེས་གསུངས། །དེ་ཡང་སྐད་ཅིག་མ་དང་པོ་བཅོ་ལྔ་མཐོང་ལམ་དང་། བཅུ་
དྲུག་པ་ལམ་རྗེས་ཤེས་སྒོམ་ལམ་ཡིན་ཏེ། དེ་ལ་སྐད་ཅིག་བཅོ་ལྔ་ནི། མ་མཐོང་མཐོང་ཕྱིར་
མཐོང་བའི་ལམ། ཞེས་གསུངས། གཉིས་པ་གཞུང་དོན་ནི། རྟེན་སྣོད་དུ་གྱུར་པའི་གང་ཟག་
དེས་ཇི་ལྟར་སྒོམ་པ་ལ་འཇུག་པའི་ཚུལ་བཞག་ཏུ་ཡོད་དེ། འདོད་ཆགས་ཤས་ཆེ་བས་མི་
སྡུག་པ་སྒོམ་པ་དང༌། རྣམ་རྟོག་ཤས་ཆེ་པས་དབུགས་འབྱུང་རྔུབ་སྒོམ་པ་སོགས་ཀྱི་སྒོ་
ནས་སྒོམ་པར་བྱ་བ་ཡིན་པའི་ཕྱིར། གཉིས་པ་རྒྱས་པར་བཤད་པ་ལ་གཉིས། མི་སྡུག་པ་
བསྒོམ་པ་དང་། དབུགས་དབྱུང་རྔུབ་སྒོམ་པའོ། །དང་པོ་ནི། རྐེང་རུས་ཆགས་བཅས་
ཐམས་ཅད་ལ། ཞེས་སོགས། གཉིས་པ་ནི། དབུགས་རྔུབ་དབུགས་འབྱུང་དྲན་པ་ནི། ཞེས་
སོགས། གཉིས་པ་ལྷག་མཐོང་ལ་གསུམ། ཚོགས་ལམ། སྦྱོར་ལམ། བདེན་པ་མངོན་
452

མཛོད་ཉི་མའི་དཀྱིལ་འཁོར།
རྟོགས་སོ། །དང་པོ་ནི། ཞི་གནས་གྲུབ་པར་གྱུར་པ་ཡིས། ཞེས་སོགས། གཉིས་པ་ནི།དེ་
ལས་དྲོ་བར་གྱུར་པ་འབྱུང༌། ཞེས་སོགས། གསུམ་པ་ནི། འཇིག་རྟེན་པ་ཡི་ཆོས་མཆོག་
ལས། ཞེས་སོགས།
༈ །གསུམ་པ་མངོན་རྟོགས་ལ་གནས་པའི་གང་ཟག་བཤད་པ་ལ་གསུམ། དབྱེ་བ།
བསྡུ་བ། མཇུག་བསྡུ་བའོ། །དང་པོ་ལ་སྤྱི་དོན་དང་། གཞུང་དོན་ནོ། །དང་པོ་ལ་འཕགས་
པའི་གང་ཟག་ལ་མཚན་ཉིད། དབྱེ་བ། ངེས་ཚིག །ཞུགས་གནས་བརྒྱད་བྱེ་བྲག་ཏུ་བཤད་
པའོ། །དང་པོ་ནི། ཟག་མེད་ཀྱི་ལམ་རྒྱུད་ལ་ལྡན་པས་རབ་ཏུ་ཕྱེ་བའི་གང་ཟག་ཏུ་དམིགས་པ་
དེ། འཕགས་པའི་གང་ཟག་གི་མཚན་ཉིད་ཡིན་ཏེ། ཟག་མེད་ཀྱི་ལམ་མ་ཐོབ་པའི་གང་ཟག་
ཡིན་ན་སོ་སྐྱེ་ཡིན་པས་ཁྱབ་པའི་ཕྱིར་ཏེ། ལམ་མ་ཐོབ་པ་སོ་སོ་ཡི། སྐྱེ་བོར་འདོད་དེ།
ཞེས་གསུངས་པའི་ཕྱིར། གཉིས་པ་ལ། ཐེག་པའི་སྒོ་ནས་དབྱེ་ན་ཉན་ཐོས་འཕགས་པ།
རང་རྒྱལ་འཕགས་པ། ཐེག་ཆེན་འཕགས་པ་དང་གསུམ་ཡོད། ཉན་ཐོས་འཕགས་པ་ལ་
ཞུགས་གནས་བརྒྱད་ཡོད། བསྡུ་ན། མཐར་གྱིས་བ་དང་། ཆགས་བྲལ་སྔོན་སོང་གཉིས་སུ་
འདུས། ཆགས་བྲལ་སྔོན་སོང་དང་འབྲས་བུ་ཐོད་བརྒལ་བ་དོན་ཅིག་གོ།མཐར་གྱིས་བ་ལ་
སྤང་བྱ་རིམ་གྱི་བ་དང༌། འབྲས་བུ་རིམ་གྱི་བ་གཉིས་ཡོད་དོ། །རང་རྒྱལ་འཕགས་པ་ལ་
དབྱེ་ན། རང་རྒྱལ་མཐོང་ལམ་པ། སྒོམ་ལམ་པ་རང་རྒྱལ་དགྲ་བཅོམ་པ་དང་གསུམ་ཡོད།
བསྡུ་ན། བསེ་རུ་ལྟ་བུ་དང་། ཚོགས་ན་སྤྱོད་པ་གཉིས་སུ་འདུའོ། །ཐེག་ཆེན་འཕགས་པ་ལ་
དབྱེ་ན་ཐེག་ཆེན་མཐོང་ལམ་པ། སྒོམ་ལམ་པ། ཐེག་ཆེན་དགྲ་བཅོམ་པ་དང་གསུམ། བསྡུ་
ན། ཐེག་ཆེན་སློབ་པ་དང་མི་སློབ་པ་གཉིས་སུ་འདུའོ། །གསུམ་པ་ངེས་ཚིག་ནི། སྡིག་པ་
ལས་རིང་དུ་སོང་བའམ། བྱིས་པའི་ས་ལས་འདས་བས་ན་འཕགས་པ་ཞེས་བརྗོད་དེ། ལུང་
བར་མ་ལས་ཇི་ལྟར་ན་འཕགས་པར་འགྱུར་ཞེ་ན། འདིས་སྡིག་པ་མི་དགེ་བའི་ཆོས་ཡང་
སྲིད་པར་ཀུན་ནས་ཉོན་མོངས་པ་ཅན་དང་བཅས་ཤིང་། རྣམ་པར་སྨིན་པ་སྡུག་བསྔལ་
~453~

མཛོད་ཉི་མའི་དཀྱིལ་འཁོར།
མྱོངས་བའི་སྐྱེ་བ་དང་རྒ་བ་དང་ན་བ་དང་། འཆི་བ་རྣམས་ལས་རིང་དུ་གྱུར་པ་སྟེ། དེ་ལྟར་
ན་འཕགས་པར་འགྱུར་རོ། །ཞེས་གསུངས། གང་ཟག་སྤྱིའི་ངེས་ཚིག་ནི། འདུལ་བ་གསུམ་
བརྒྱ་པའི་འགྲེལ་བཤད་དུ། དུལ་བའི་ལྷས། གང་ཞིང་ཟག་པས་ན་གང་ཟག་སྟེ། དེ་ནི་སྔོན་
མེད་པའི་ལས་གསར་པ་བསགས་པའི་ཕྱིར་གང་བའོ། །སྔོན་བྱས་པའི་རྣམ་སྨིན་ཡོངས་སུ་
སྤྱོད་པས་ཟད་པའི་ཕྱིར་ཟག་པའོ། ། ཞེས་གསུངས་ལ། བྱེ་བྲག་ཏུ་འཕགས་པའི་གང་ཟག་
གི་ངེས་ཚིག་ནི། ཡོན་ཏན་འཕེལ་ཞིང་ཉེས་པ་སྒྲིབས་པས་ན་གང་ཟག་ཅེས་གསུངས་པ་
ལྟར་རོ།
༈ །བཞི་པ་ཞུགས་གནས་བྱེ་བྲག་ཏུ་བཤད་པ་ནི། མཐོང་སྤངས་སུ་གྱུར་པའི་ཀུན་
སྦྱོར་གསུམ་སྤངས་པས་རབ་ཏུ་ཕྱེ་པའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་
བཞིན་པའི་སྦྱོར་པ་རྒྱུན་ཆགས་ལ་གནས་པས་རབ་ཏུ་ཕྱེ་བའི་གང་ཟག་ཏུ་དམིགས་པ། །
རྒྱུན་ཞུགས་ཞུགས་པའི་མཚན་ཉིད། འདི་ལ་དབང་པོའི་སྒོ་ནས་དབྱེ་ན། དབང་རྟུལ་དད་
པའི་རྗེས་འབྲངས་དང་། དབང་རྣོན་ཆོས་ཀྱི་རྗེས་འབྲངས་ཀྱི་རྒྱུན་ཞུགས་ཞུགས་པ་གཉིས་
བ
ཡོད། དེ་གཉིས་ལའང་སོ་སོར་ཅི་རིགས་སུ་འདོད་པའི་སྒོམ་སྤང་ཉོན་མོངས་དང་པོ་སྤངས་
པ་ནས་ལྔ་པ་སྤངས་པའི་བར་དུ་ཡོད་དེ། དེ་སྐད་དུའང༌། དབང་པོ་རྣོ་རྟུལ་དེ་དག་ཏུ། །དང་
དང་ཆོས་ཀྱི་རྗེས་འབྲང་བ། །སྒོམ་པས་སྤངས་བྱ་མ་སྤངས་ན། །འབྲས་བུ་དང་པོ་ལ་ཞུགམ་
པ། །རྣམ་ལྔའི་བར་བཅོམས། ཞེས་གསུངས། རྒྱུན་ཞུགས་ཞུགས་པའི་ས་མཚམས། ཉན་
ཐོས་ཀྱི་སྡུག་བསྔལ་ཆོས་བཟོད་ནས་བཅུ་དྲུག་པ་ལམ་རྗེས་ཤེས་མ་ཐོབ་ཀྱི་བར་ན་ཡོད།
རྒྱུན་ཞུགས་འབྲས་གནས་ཀྱི་མཚན་ཉིད་པཤད་ཟིན། དབྱེ་ན། དབང་རྟུལ་དད་པས་མོས་
པ་དང་། དབང་རྣོན་མཐོང་བས་ཐོབ་པའི་རྒྱུན་ཞུགས་གཉིས་ཡོད་དེ། སྔར་གྱི་རྗེས་
འབྲངས་གཉིས་པོ་དེས་བཅུ་དྲུག་པ་ལམ་རྗེས་ཤེས་ནམ་ཐོབ་པ་ན་འབྲས་གནས་དད་མོས་དང་
མཐོང་ཐོབ་པ་གཉིས་སུ་འགྱུར་བ་ཡིན་པའི་ཕྱིར་ཏེ། གང་ཞིག་གང་ལ་ཞུགས་པ་ནི། བཅུ་
~454~

མཛོད་ཉི་མའི་དཀྱིལ་འཁོར།
དྲུག་པ་ལ་དེ་འབྲས་གནས། དེ་ཚེ་དབང་པོ་རྣོ་རྟུལ་དག །དད་པས་མོས་དང་མཐོང་བས་
ཐོབ། །ཞེས་གསུངས། ཡང་རྒྱུན་ཞུགས་ལ་སྦྱོར་བའི་སྒོ་ནས་དབྱེ་ན་ཙམ་ཁྱད་གཉིས་ཡོད་
དེ། རྒྱུན་ཞུགས་གང་ཞིག་འབྲས་བུ་གོང་མ་ལ་མ་ཞུགས་པའི་རབ་ཏུ་ཕྱེ་བ། རྒྱུན་ཞུགས་
ཙམ་པོ་བ་ཡིན་པའི་ཕྱིར་ཏེ། འབྲས་ཐོབ་འབྲས་བུའི་ཁྱད་པར་གྱི། ལམ་ཐོབ་མེད་པ་དེ་ཡི་
ཕྱིར། འབྲས་གནས་ཁྱད་པར་བྱ་བའི་ཕྱིར། མི་བརྩོན་པ་ནི་ཞུགས་པ་མིན། ཞེས་གསུངས།
སྤངས་བྱ་རིམ་གྱིས་བའི་རྒྱུན་ཞུགས་ལ་དབྱེ་ན། རྒྱུན་ཞུགས་སྲིད་པ་ལན་བདུན་པ་བ་
དང་། རྒྱུན་ཞུགས་རིགས་ནས་རིགས་སྐྱེ་གཉིས། དང་པོ་ལའང་། ངེས་པའི་སྲིད་པ་ལན་
བདུན་པ་དང་། མ་ངེས་པའི་སྲིད་པ་ལན་བདུན་པ་གཉིས་ཡོད་དེ། རང་འགྲེལ་ལས།
མཆོག་ཏུ་ཐོགས་ན་ལན་བདུན་པ་བ་གཞན་ཡང་ཡོད་མོད་ཀྱི་མ་ངེས་པས་མ་བརྗོད་དོ། །
ཞེས་གསུངས། ངེས་པའི་རྒྱུན་ཞུགས་སྲིད་པ་ལན་བདུན་པ་འདི་ལ་སྤངས་རྟོགས་ཀྱི་ཁྱད་
པར། སྐྱེ་བ་ལེན་ཚུལ་གྱི་ཁྱད་པར། ངོ་བོའི་ཁྱད་པར། དབྱེ་བའི་ཁྱད་པར། སྒྲ་བཤད་
པའོ། །དང་པོ་ནི། འདི་ཡིན་ན་མཐོང་སྤང་དུ་གྱུར་པའི་ཉོན་མོངས་མ་ལུས་པར་སྤངས་ཤིང་།
དེ་སྤངས་པའི་རྣམ་གྲོལ་ལམ་ཐོབ་པས་ཁྱབ། སྒོམ་སྤང་ཡིན་ན་འདིས་མ་སྤངས་ཤིང་། དེ་
སྤངས་པའི་རྣམ་གྲོལ་ལམ་ཡིན་ན། འདིས་མ་ཐོབ་པས་ཁྱབ་སྟེ། འབྲས་གནས་སྒོམ་སྤང་བྱ་
མ་ཟད།ཞེས་དང་། རང་འགྲེལ་ལས། འབྲས་བུ་ལ་གནས་པ་གང་ཞིག །སྒོམ་པས་སྤང་པར་
བྱ་བའི་ཉོན་མོངས་པ་གཅིག་ཀྱང་མ་སྤངས་པ་དེ་ནི་རྒྱུན་དུ་ཞུགས་པ་ཡིན་ལ། ཞེས་གསུངས།
གཉིས་པ་ནི། འདི་ཡིན་ན་འདོད་པའི་ལྷའི་སྐྱེ་སྲིད་བདུན། བར་སྲིད་བདུན། མིའི་སྐྱེ་སྲིད་
བདུན། བར་སྲིད་བདུན་ལེན་པས་ཁྱབ་སྟེ། འདི་ཡིན་ན་འདོད་པར་ལས་ཉོན་གྱིས་རིས་
མཐུན་གྱི་སྐྱེ་སྲིད་བདུན་ལེན་ངེས་ཡིན་པས་ཁྱབ་པའི་ཕྱིར་ཏེ། །རེ་ལྟར་ཐོགས་ན་ལན་
བདུན་པ། ཞེས་དང་། རང་འགྲེལ་ལས། ཚེ་བདུན་གྱི་བར་དུ་སྐྱེ་བས་ན་ལན་བདུན་
: པའོ། །ཞེས་གསུངས་འདི་རྒྱུན་ཞུགས་རྣམས་ཀྱི་བཤལ་བ་ཡིན་ཅིང་། དེ་ལས་ལྷག་པ་མིན་
~455~

མཛོད་ཉི་མའི་དཀྱིལ་འཁོར
ཏེ། དེ་ཙམ་གྱིས་རྒྱུད་སྨིན་ནས་ཡོངས་སུ་མྱང་ངན་ལས་འདའ་བར་འགྱུར་བའི་ཕྱིར།
དཔེར་ན་སྤྲུལ་གོམས་པ་བདུན་པ་དང་། རིམས་ཉིན་བཞི་པས་ཟིན་པ་བཞིན། དེ་སྐད་དུ་
འང་། རང་འགྲེལ་ལས། ཐམས་ཅད་ནི་མ་ཡིན་པས་རེ་ལྟར་ཐོགས་ན་ཞེས་བྱ་བ་ནི་ཐམས་
ཅད་ཀྱི་ཐ་ཤལ་བའོ། །ཅེས་དང་། ཅིའི་ཕྱིར་སྲིད་པ་བརྒྱད་པ་མངོན་པར་མི་གྲུབ་ཅེ་ན། དུས་
དེ་སྲིད་ཀྱིས་གདོན་མི་ཟ་བར་རྒྱུད་ཡོངས་སུ་སྨིན་པའི་ཕྱིར་རོ། །ལམ་དེ་ནི་དེ་འདྲ་སྟེ།
སྤྲུལ་གོམས་པ་བདུན་པས་ཟིན་པ་ལྟ་བུ་དང༌། རིམས་ཉིན་བཞི་པ་བཞིན་ནོ། །ཞེས་
གསུངས། སྲིད་པ་ལན་བདུན་པ་ཞེས་བརྗོད་པ་མི་ཐད་པར་ཐལ། འདིས་སྲིད་པ་ཉི་ཤུ་རྩ་
བརྒྱད་ལེན་པར་ངེས་པའི་ཕྱིར། མ་ཁྱབ་སྟེ། བླང་བྱའི་སྲིད་པ་རྣམས་བདུན་ཚན་བདུན་
ཚན་དུ་འདྲ་བས་དེ་ལྟར་བརྗོད་པའི་ཕྱིར། །དཔེར་ན། འཇིག་རྟེན་གྱི་ཐ་སྙད་ལས། ཤིང་
འགའ་ཞིག་ལ་འདབ་མ་བརྒྱ་སྟོང་ཡོད་ཀྱང་། ལོ་མ་རེ་རེ་ལ་འདབ་མ་བདུན་བདུན་ཡོད་
པར་འདྲ་བས་ཤིང་འདབ་མ་བདུན་པ་ཞེས་བརྗོད་པ་དང༌། གསུངས་རབ་ཀྱི་ཐ་སྙད་ལས།
གནས་མདུན་ལ་མཁས་པའི་དགེ་སློང་དེ་གནས་གསུམ་ཅུ་རྩེ་ལྔ་ལ་མཁས་སུ་ཟིན་ཀྱང་།
མཁས་བྱའི་གནས་རྣམས་བདུན་ཚན་དུ་འདྲ་བས་གནས་བདུན་ལ་མཁས་པའི་དགེ་སློང་
ཞེས་བརྗོད་པ་བཞིན། དེ་སྐད་དུའང༌། རང་འགྲེལ་ལས། སྲིད་པ་བདུན་ཚན་དུ་འདྲ་བའི་
ཕྱིར། མཆོག་ཏུ་ཐོགས་ན་སྲིད་པ་ལན་བདུན་པ་ཞེས་བཤད་དེ། གནས་བདུན་པ་ལ་མཁས་
པ་ཞེས་བྱ་བ་དང་། འདབ་མ་བདུན་པ་ཞེས་བྱ་བ་བཞིན་ནོ། །ཞེས་གསུངས་སོ། །འོ་ན་མདོ་
ལས། འཕགས་པའི་གང་ཟག་ལྟ་བ་ཕུན་གསུམ་ཚོགས་པ་སྲིད་པ་བརྒྱད་པ་མངོན་པར་
འགྲུབ་པ་གང་ཡིན་པ་དེ་ནི་གནས་མ་ཡིན་ཅིང་།གོ་སྐབས་མེད་དེ། ཞེས་གསུངས་པ་དང་།
འགལ་ལོ་ཞེ་ན་མི་འགལ་ཏེ། འཕགས་པའི་གང་ཟག་འདོད་ཁམས་སུ་ལས་ཉོན་གྱི་དབང་
གིས་རིགས་མཐུན་གྱི་སྐྱེ་སྲིད་བརྒྱད་ལེན་པ་མི་སྲིད་ཅེས་པའི་དོན་ཡིན་པའི་ཕྱིར། གསུམ་
པ་ནི། སྤང་བྱ་རིམ་གྱིས་པའི་རྒྱུན་ཞུགས་དབང་རྟུལ་ཙམ་པོ་ཡང་ཡིན། །མཐོང་སྤང་ཉོན་
~456~

མཛོད་ཉི་མའི་དཀྱིལ་འཁོར།
མོངས་མ་ལུས་པར་སྤངས་པའི་སྒོ་ནས་རྒྱུན་ཞུགས་ཀྱི་རྟེན་ལ་འདོད་པར་ལས་ཉོན་གྱི་
དབང་གིས་སྲིད་པ་ཉི་ཤུ་རྩ་བརྒྱད་ལེན་པར་ངེས་པ་ཡང་ཡིན་པའི་གཞི་མཐུན་པར་
དམིགས་པ། ངེས་པའི་རྒྱུན་ཞུགས་སྲིད་པ་ལན་བདུན་པའི་མཚན་ཉིད་ཡིན། བཞི་པ་ནི།
འདི་ལ་དབྱེ་ན་ལྷའི་རྟེན་ཅན་གྱི་ངེས་པའི་སྲིད་པ་ལན་བདུན་པ་དང་། མིའི་རྟེན་ཅན་གྱི་སྲིད་
པ་ལན་བདུན་པ་གཉིས་ཡོད། ལྔ་པ་ནི། རྒྱུན་ཞུགས་ཀྱི་རྟེན་ལ་འདོད་པར་རིགས་མཐུན་
གྱི་སྐྱེ་སྲིད་བདུན་ལེན་པའི་དོན་གྱིས་ན། རྒྱུན་ཞུགས་སྲིད་པ་ལན་པདུན་པ་ཞེས་བརྗོད་
དོ། །ངེས་པའི་རྒྱུན་ཞུགས་སྲིད་པ་ལན་བདུན་པ་འདིས་རྟེན་གང་གི་རྟེན་ལ་མྱང་འདས་
མངོན་དུ་བྱེད་པ་བཞག་ཏུ་ཡོད་དེ། འདིས་དང་པོ་མིའི་རྟེན་ལ་རྒྱུན་དུ་ཞུགས་པའི་འབྲས་
བུ་གསར་དུ་ཐོབ་པ་ཡིན་ན་དང་པོར་མིར་རིགས་མཐུན་གྱི་སྐྱེ་སྲིད་དྲུག་བླངས། དེ་ནས་
འདོད་ལྷའི་རིགས་མཐུན་གྱི་སྐྱེ་སྲིད་བདུན་བླངས། དེ་ནས་མིར་རིགས་མཐུན་གྱི་སྐྱེ་སྲིད་
གཅིག་བླངས་ནས་མཐར་ཡང་མིའི་རྟེན་ལ་མྱང་འདས་མངོན་དུ་བྱེད། འདིས་དང་པོར་
འདོད་ལྷའི་རྟེན་ལ་རྒྱུན་ཞུགས་ཀྱི་འབྲས་བུ་གསར་དུ་ཐོབ་པ་ཡིན་ན་སྔར་བཞིན་འདོན་པ་
བསྒྱུར་ཏེ། མཐར་ཡང་འདོད་ལྷའི་རྟེན་ལ་མྱང་འདས་མངོན་དུ་བྱེད་པ་ཡིན་པའི་ཕྱིར་ཏེ།
རང་འགྲེལ་ལས། གང་ཞིག་མིའི་ནང་དུ་རྒྱུན་དུ་ཞུགས་པར་གྱུར་པ་དེ་ནི་དེ་ཁོ་ནར་འོངས་
ནས་ཡོངས་སུ་མྱ་ངན་ལས་འདའ་ལ། . གང་ཞིག་ལྷ་རྣམས་ཀྱི་ནང་དུ་རྒྱུན་ཏུ་ཞུགས་པར་
གྱུར་པ་དེ་ནི་དེ་ཁོ་ནར་འོངས་ནས་ཡོངས་སུ་མྱ་ངན་ལས་འདའོ། །ཞེས་གསུངས། གཉིས་
པ་རྒྱུན་ཞུགས་རིགས་ནས་རིགས་སྐྱེ་ལ། སྤངས་རྟོགས་ཀྱི་ཁྱད་པར་སྐྱེ་བ་ལེན་ཚུལ་གྱི་
ཁྱད་པར་ངོ་བོའི་ཁྱད་པར། དབྱེ་བས་ཁྱད་པར། སྒྲ་བཤད་པའོ། །དང་པོ་ནི། འདི་ཡིན་ན་
འདོད་པའི་སྒོམ་སྤང་ཉོན་མོངས་ཆེན་པོ་སྐོར་གསུམ་སྤངས་ཤིང་། དེ་སྤངས་པའི་རྣམ་གྲོལ་
ལམ་ཐོབ་པས་ཁྱབ་འདོད་ཉོན་སྒོམ་སྤང་འབྲིང་གི་འབྲིང་ཡན་ཆད་མ་སྤངས་ཤིང་། དེ་
སྤངས་པའི་རྣམ་གྲོལ་ལམ་མ་ཐོབ་པས་ཁྱབ་སྟེ། དེ་སྤངས་ན་ཚེ་དེ་ལ་དེས་འདོད་ཉོན་དྲུག་
~457-མ

མཛོད་ཉི་མའི་དཀྱིལ་འཁོར།
པ་སྟེ་འབྲིང་གི་ཆུང་ངུ་སྤོངས་བར་འགྱུར། དེས་དེ་སྤངས་ན་དེའི་སྐྱེ་བ་ལེན་ཚུལ་གྱི་ཁྱད་
པར་ལ་གནོད་པའི་ཕྱིར། འདོད་ཉོན་འབྲིང་གི་ཆེན་པོ་སྤངས་མ་སྤངས་ཀྱི་རྒྱུན་ཞུགས་
རིགས་ནས་རིགས་སྐྱེ་ཅི་རིགས་པར་ཡོད་དེ། དེ་སྐད་དུའང་། རྣམ་གསུམ་རྣམ་བཞི་ལས་
གྲོལ་པ། ཞེས་དང་། རང་འགྲེལ་ལས་རྒྱུན་དུ་ཞུགས་པ་དེ་ཉིད་རྒྱུ་གསུམ་གྱིས་ན་རིགས་
ནས་རིགས་སུ་སྐྱེ་བ་ཡིན་ཏེ། ཉོན་མོངས་པ་སྤངས་པ་ལས་ནི་ཉོན་མོངས་པའི་རྣམ་པ་གསུམ་
མམ་བཞི་ཡང་སྤངས་པའི་ཕྱིར་རོ། །དབང་པོ་ལས་ནི་དེའི་གཉེན་པོ་ཟག་པ་མེད་པའི་དབང་
པོ་ཐོབ་པའི་ཕྱིར་རོ། །ཞེས་གསུངས། འདིས་འདོད་ཉོན་ཆེན་པོ་སྐོར་གསུམ་པོ་དེ་མཐོང་
ལམ་གྱི་སྔར་སྤངས་སམ། མཐོང་ལམ་ཐོབ་རྗེས་སུ་སྤངས་ཞེ་ན། གཉིས་ཀ་ཡོད་དེ། རང་
འགྲེལ་ལས། སྔོན་རྣམ་པ་གསུམ་དང་བཞི་སྤངས་པའམ་བདུན་དང་བརྒྱད་སྤངས་པས་
འབྲས་བུ་ཐོབ་ན། ཇི་སྲིད་འབྲས་བུ་ཁྱད་པར་ཅན་གྱི་ལམ་མངོན་པར་འདུས་མ་བྱས་པ་དེ་
སྲིད་དུ་རིགས་ནས་རིགས་སུ་སྐྱེ་བའི་བར་ཆད་གཅིག་པ་མིན་ནོ། །ཞེས་གསུངས། འདིས་
ཕྱིར་འོང་ཚེ་གཅིག་བར་ཆད་གཅིག་པ་ལ་ཡང་འདོད་པའི་ཉོན་མོངས་ཆུང་ངུའི་འབྲིང་དང་།
ཆུང་ངུའི་ཆེན་པོ་མཐོང་ལམ་གྱི་སྔར་སྤངས་པ་དང༌། མཐོང་ལམ་གྱི་རྗེས་སུ་སྤངས་པ་ཅི་
རིགས་སུ་ཡོད་པར་བསྟན་ནོ། །རྒྱུན་ཞུགས་རིགས་ནས་རིགས་སྐྱེ་འདིས་འདོད་པའི་སྒོམ་
སྤང་ཉོན་མོངས་འབྲིང་སྤངས་ན་དེའི་སྐྱེ་བ་ལེན་ཚུལ་ལ་གནོད་དེ། རང་འགྲེལ་ལས། ཅི་
ཕྱིར་རྣམ་པ་ལྔ་སྤངས་པའི་ཕྱིར་མིན་ཞེ་ན། དེ་སྤངས་ན་དྲུག་པ་ཡང་གདོན་མི་ཟ་བར་
སྤོངས་པའི་ཕྱིར། ཞེས་དང་། ཁམས་ལས་མི་འདའ་བའི་ཕྱིར་རོ། །ཞེས་གསུངས། གཉིས་
བ་ནི། འདི་ཡིན་ན་རྒྱུན་ཞུགས་ཀྱི་རྟེན་ལ་འདོད་པར་ལས་དང་ཉོན་མོངས་པའི་དབང་གིས་
རིགས་མཐུན་གྱི་སྐྱེ་སྲིད་གཉིས་ལེན་པས་ཁྱབ། གསུམ་ཅི་རིགས་པ་ཡོད། བཞི་ངེས་པར་
མི་ལེན་པས་ཁྱབ་སྟེ། ཚེ་གཉིས་གསུམ་དུ་རིགས་ནས་རིགས་ཞེས་དང་། རང་འགྲེལ་ལས།
སྐྱེ་བ་ལས་ནི་ཚེ་གཉིས་སམ་གསུམ་ལུས་པའི་ཕྱིར་རོ། །ཞེས་གསུངས། གསུམ་པ་ནི།
~458~

མཛོད་ཉི་མའི་དཀྱིལ་འཁོར།
སྤངས་བྱ་རིམ་གྱིས་བའི་རྒྱུན་ཞུགས་ཁྱད་པར་ཅན་ཡང་ཡིན། འདོད་པའི་སྒོམ་སྤངས་སུ་
གྱུར་པའི་ཉོན་མོངས་པ་ཆེན་པོ་སྐོར་གསུམ་སྤངས་ཤིང་། དེ་འབྲིང་གི་འབྲིང་མ་སྤངས་པ་
ཡང་ཡིན། རྒྱུན་ཞུགས་ཀྱི་རྟེན་ལ་འདོད་པར་རིགས་མཐུན་གྱི་སྐྱེ་སྲིད་གཉིས་ངེས་པར་
ལེན་ཅིང་བཞི་མི་ལེན་པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ་རྒྱུན་
ཞུགས་རིགས་ནས་རིགས་སྐྱེ་བའི་མཚན་ཉིད་ཡིན། བཞི་པ་ནི་འདི་ལ་རྒྱུན་ཞུགས་ལྷའི་
རིགས་ནས་རིགས་སྐྱེ་དང་མིའི་རིགས་ནས་རིགས་སྐྱེ་གཉིས་ཡོད་དེ། རང་འགྲེལ་ལས།
རིགས་ནས་རིགས་སུ་སྐྱེ་བ་དེ་ནི་རྣམ་པ་གཉིས་ཏེ། ལྷའི་རིགས་ནས་རིགས་སུ་སྐྱེ་བ་ནི་ལྷ་
དག་གི་ནང་དུ་རིགས་གཉིས་སམ་གསུམ་དུ་འཁོར་ནས་ལྷའི་རིགས་དེའམ་གཞན་དུ་ཡོངས་
སུ་མྱ་ངན་ལས་འདའ་བ་གང་ཡིན་པའོ། །མིའི་རིགས་ནས་རིགས་སྐྱེ་བ་ནི་མི་དག་གི་ནང་དུ་
རིགས་གཉིས་སམ་གསུམ་དུ་འཁོར་ནས་གླིང་དེའི་གཞན་དུ་ཡོངས་སུ་མྱ་ངན་ལས་འདའ་བ་
གང་ཡིན་པའོ། །ཞེས་གསུངས་ཅིང་། མངོན་པ་གོང་མར་རིགས་གནས་རིགས་སུ་སྐྱེ་
གང་ཞེ་ན། རྒྱུན་དུ་ཞུགས པའི་གང་ཟག་ཉིད་ལྷ་དང་མི་དག་གི་ནང་དུ་རིགས་ནས་རིགས་
སུ་སྐྱེ་བ་སྟེ། གང་སྡུག་བསྔལ་གྱི་ཕ་མ་ཐོབ་པའོ། །ཞེས་གསུངས། ལྔ་པ་ནི། རྒྱུན་ཞུགས་
ཀྱི་རྟེན་ལས་འདོད་པར་རིགས་མཐུན་གྱི་སྐྱེ་སྲིད་གཉིས་ལེན་པའི་དོན་གྱིས་ན་དེ་ལྟར་དུ་
བརྗོད་དོ། །སྤང་བྱ་གཅིག་ཅར་བའི་རྒྱུན་ཞུགས་མངོན་པ་གོང་མ་ལ་བརྟེན་ནས་འཆད་
པས། འདིར་བཏང་སྙོམས་བཞག་སྟེ། ཡི་གེ་མང་བས་འཇིག་པའི་ཕྱིར། སྤང་བྱ་རིམ་གྱིས་
བའི་རྒྱུན་ཞུགས་ཀྱི་ས་མཚམས་བཅུ་དྲུག་པ་ལམ་རྗེས་ཤེས་ཀྱི་རྟོགས་པ་ཐོབ་པ་ནས།
འབྲས་བུ་རིམ་གྱིས་པའི་ཕྱིར་འོང་གི་རྟོགས་པ་མ་ཐོབ་པར་ན་ཡོད། རྒྱུན་ཞུགས་སྤྱིའི་སྒྲ་
བཤད་པ་ནི། དམན་པའི་མྱང་འདས་ཐོབ་པར་བྱེད་པའི་ལམ་གྱི་རྒྱུན་ལ་ཞུགས་པས་རྒྱུན་
ཞུགས་ཞེས་སྤྱི་མིང་བྱེ་བྲག་ལ་བརྗོད་པ་ཡིན་ཏེ། ་མདོ་སྡེ་དྲན་པ་ཉེར་བཞག་ལས། ངེས་
པར་ངན་འགྲོར་འགྲོ་བ་ཡིན། མི་དགེའི་ཆོས་རྣམས་གསལ་བ་དང་། ཐར་པའི་རྒྱུན་དུ་འགྲོ་
~459~

མཛོད་ཉི་མའི་དཀྱིལ་འཁོར།
པ་ནི། རྒྱུན་དུ་ཞུགས་ཞེས་བྱ་བ་ཡིན། ཞེས་དང་། བདེན་པ་མངོན་སུམ་མཐོང་ནས་འཕེན་
བྱེད་ཀྱི་ལས་གསར་དུ་མི་གསོག །བྱིས་པའི་ཚེ་ལས་ངེས་པ་ཡོད་ན་བཟོད་པ་ཡང་མི་སྐྱེ།
མ་ངེས་པ་ནི་ཤེས་ནས་དང་པའི་པསམ་སྦྱོར་གྱི་དགེ་བ་སྟོབས་ལྡན་གྱིས་བསྒོམས་པས་
རྒྱུད་རྣམ་སྨིན་དང་མི་མཐུན་པར་བྱས་པའི་ཕྱིར་ཏེ། མི་མཁས་པས་ནི་སྡིག་པ་ཆུང་ངུ་
བྱས་ཀྱང་འོག་ཏུ་འགྲོ། །མཁས་པས་ཆེན་པོ་བྱས་ཀྱང་གནོད་པ་རབ་ཏུ་སྤོང་བར་འགྱུར། །
ལྕགས་ཀྱི་གོང་བུ་ཆུང་ཡང་ཆུའི་གཏིང་དུ་བྱིང་འགྱུར་ལ། །དེ་ཉིད་སྣོད་དུ་བྱས་ན་ཆེ་ཡང་
སྟེང་དུ་འཕྱོ་བར་འགྱུར། ཞེས་གསུངས། ཚིག་བཅད་འདི་མཛོད་འགྲེལ་ན་བཞུགས་ཀྱང་།
སློབ་དཔོན་དཔལ་འཛིན་གྱིས་སྐྲ་ནག་གི་འབྲེལ་པར། ཚུལ་ཁྲིམས་བསྔགས་པའི་མདོ་
ལས་གསུངས་སོ། །ཞེས་ལུང་དྲངས་སོ།
༈ །ཕྱིར་འོང་ཞུགས་འབྲས་བཤད་པ་ནི། ཕལ་ཆེར་ལ་འདོད་ཆགས་དང་བྲལ་
བས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཟོབ་ཕྱིར་དུ་བཙོན་བཞིན་པའི་སྦྱོར་བ་
རྒྱུན་ཆགས་ལ་གནས་པས་རབ་ཏུ་ཕྱེ་བའི་གང་ཟག་ཏུ་དམིགས་པ། ཕྱི་འོང་ཞུགས་པའི་
མཚན་ཉིད། དེ་ལ་དབྱེ་ན། འབྲས་བུ་ཐོད་རྒལ་བའི་ཕྱིར་འོང་ཞུགས་པ་དང་། འབྲས་བུ་
རིམ་གྱིས་པའི་ཕྱིར་འོང་བཞུགས་པ་གཉིས་ཡོད། །ཕྱིར་འོང་ཞུགས་པ་ཡང་ཡིན། རྒྱུན་
ཞུགས་ཀྱི་རྟོགས་པ་མ་ཐོབ་པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ་
དང་པོའི་མཚན་ཉིད། འདིའི་ས་མཚམས་ཞུགས་པ་དང་པོ་དང་འདྲ། གཉིས་པ་དང་སྤང་བྱ་
རིམ་གྱིས་པའི་རྒྱུན་ཞུགས་འབྲས་གནས་ཁྱད་པར་ཅན་དོན་གཅིག་ཡང་ཕྱིར་འོང་ཞུགས་
པ་ལ། འདོད་པའི་སྒོམ་སྤང་ཉོན་མོངས་ཆེན་པོའི་ཆེན་པོ་ནས་ཆུང་ངུའི་འབྲིང་སྤངས་པ་ཅི་
རིགས་སུ་ཡོད་དེ། རྣམ་པ་ལྔའི་བར་བཅོམ་པ། གཉིས་པ་ལ་ནི་ཞུགས་པ་ཡིན། ཞེས་དང་།
གཉིས་པ་ལ། དགུ་པ་ཚུན་ཆད་ཟད་པ་ཡིན། ཞེས་གསུངས། ཕྱིར་འོང་ཞུགས་པའི་ས་
མཚམས། ཉན་ཐོས་ཀྱི་མཐོང་ལམ་སྡུག་བསྔལ་ཆོས་བཟོད་ནས། ཕྱིར་འོང་གི་རྟོགས་པ་མ་
~460~

མཛོད་ཉི་མའི་དཀྱིལ་འཁོར།
ཐོབ་ཀྱི་བར་ན་ཡོད། ཕྱིར་འོང་ལ་མཚན་ཉིད་བཤད་ཟིན། དབྱེ་ན། དབང་པོའི་སྒོ་ནས་དད་
མོས་དང་། མཐོང་ཐོབ་པའི་ཕྱིར་འོང་གཉིས། འབྲས་བུའི་སྒོ་ནས་འབྲས་བུ་ཐོད་བརྒལ་བ་
དང༌། འབྲས་བུ་རིམ་གྱིས་བའི་ཕྱིར་འོང་གཉིས། སྦྱོར་བའི་སྒོ་ནས་ཕྱིར་འོང་ཙམ་པོ་དང་།
ཁྱད་པར་ཅན་གཉིས་ཡོད་དེ། འབྲས་བུ་ཐོད་རྒལ་བ་དང༌། ཆགས་བྲལ་སྔོན་སོང་དོན་
གཅིག་པས། ཕྱིར་འོང་ཡང་ཡིན། མཐོང་ལམ་གྱི་སྔ་རོལ་དུ་འདོད་ཉོན་དྲུག་པ་སྟེ། འབྲིང་
གི་འབྲིང་སྤངས་པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ་ཆགས་
བྲལ་སྔོན་སོང་གི་ཕྱིར་འོང་གི་མཚན་ཉིད་དང་། འདི་ལ་དབྱེ་ན་ཙམ་ཁྱད་པ།ཉིས་
ཡོད། །ཕྱིར་འོང་ཁྱད་པར་ཅན་ཚེ་གཅིག་པར་ཆད་གཅིག་པ་ལ། སྤངས་རྟོགས་ཀྱི་ཁྱད་
པར། སྐྱེ་བ་ལེན་ཚུལ་གྱི་ཁྱད་པར། ངོ་བོའི་ཁྱད་པར་དང་གསུམ། དང་པོ་ནི། འདི་ཡིན་ན་
འདོད་པའི་སྒོམ་སྤང་ཉོན་མོངས་བདུན་ཏེ། ཆུང་ངུའི་ཆེན་པོ་མན་ཆད་སྤངས་ཤིང་། དེ་
སྤངས་པའི་རྣམ་གྲོལ་ལམ་ཐོབ་པས་ཁྱབ། ཆུང་ངུའི་འབྲིང་སྤངས་མ་སྤངས་ཅི་རིགས་པ་
ཡོད། ཆུང་ངུའི་ཆུང་ངུ་མ་སྤངས་ཤིང༌། དེ་སྤངས་པའི་རྣམ་གྲོལ་ལམ་མ་ཐོབ་པས་ཁྱབ་སྟེ།
ཉེས་ཆ་བདུན་ནམ་བརྒྱད་ཟད་པ། ཞེས་དང་། རང་འགྲེལ་ལས་ལན་ཅིག་ཕྱིར་འོང་བ་དེ་
ཉིད་རྒྱུ་གསུམ་གྱིས་བར་ཆད་གཅིག་པར་ཡང་རིག་པར་བྱ་སྟེ། ཉོན་མོངས་པའི་རྣམ་པ་
བདུན་ནི་བརྒྱད་སྤངས་པའི་ཕྱིར་དང༌། དེའི་གཉེན་པོ་ཟག་པ་མེད་པའི་དབང་པོ་ཐོབ་པའི་
ཕྱིར་དང༌། ཞེས་གཡུངས་གཉིས་པ་ནི། འདི་ཡིན་ན་འདོད་པར་ལས་ཉོན་གྱིས་རིགས་
མཐུན་གྱི་སྐྱེ་སྲིད་གཅིག་ལེན་པས་ཁྱབ། གསུམ་པ་ནི། ཕྱིར་མི་འོང་ཁྱད་པར་ཅན་ཡང་
ཡིན་དགྲ་བཅོམ་པའི་འབྲས་བུ་ཐོབ་པ་ལ་ཚེ་གཅིག་དང་། ཕྱིར་འོངས་གི་འབྲས་བུ་ཐོབ་པ་
ལ་འདོད་ཉོན་ཆུང་ངུའི་ཆུང་དུ་གཅིག་པུས་བར་དུ་ཆོད་པ་ཡང་ཡིན། ཕྱིར་མིའོང་ཞུགས་
པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ། ཕྱིར་འོང་ཁྱད་པར་ཅན་ཚེ་
གཅིག་བར་ཆད་གཅིག་པའི་མཚན་ཉིད་ཡིན་ཏེ། ཚེ་གཅིག་བར་ཆད་གཅིག་པ་དང་།
~461~

མཛོད་ཉི་མའི་དཀྱིལ་འཁོར།
གསུམ་པ་ལ་ནི་ཞུགས་པའང་ཡིན། ཞེས་གསུངས། སྒྲ་བཤད་པ་ནི་འདོད་པར་ལས་དང་
ཉོན་མོངས་པའི་དབང་གིས་ལན་ཅིག་སྐྱེ་བའི་ཕྱིར་འོང་ཡིན་པས་ལན་ཅིག་ཕྱིར་འོང་
ཞེས་བརྗོད། ས་མཚམས་ནི། བཅུ་དྲུག་པ་ལམ་རྗེས་ཤེས་ཀྱི་རྟོགས་པ་ཐོབ་པ་ནས། ཕྱིར་
མི་འོང་གི་རྟོགས་པ་མ་ཐོབ་ཀྱི་བར་ན་ཡོད།
༈ཕྱིར་མི་འོང་ཞུགས་འབྲས་བཤད་པ་ནི། ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་
བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་སྦྱོར་བ་རྒྱུན་ཆགས་ལ་
གནས་པས་རབ་ཏུ་ཕྱེ་བའི་གང་ཟག་དུ་དམིགས་པ། ཕྱིར་མིའོང་ཞུགས་པའི་མཚན་ཉིད།
དེ་ལ་དབྱེ་ན། འབྲས་བུ་ཐོད་བརྒལ་བའི་ཕྱིར་མི་འོང་ཞུགས་པ་འབྲས་བུ་རིམ་གྱིས་པའི་
ཕྱིར་མི་འོང་ཞུགས་པ། དེ་གཉིས་ལས་གཞན་པའི་ཕྱིར་མི་འོང་ཞུགས་པ་དང་གསུམ། ཕྱིར་
མི་འོང་ཞུགས་པ་ཡང་ཡིན། རྒྱུན་ཞུགས་དང་ཕྱིར་འོང་གང་རུང་གི་རྟོགས་པ་མ་ཐོབ་པ་
ཡང་ཡིན་པའི་གཞི་མཐུན་པར་དམིགས་པས་རཕ་ཏུ་ཕྱེ་བ། དང་པོའི་མཚན་ཉིད། འདི་དང་
ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་དོན་གཅིག །འདིའི་ས་མཚམས་ཞུགས་པ་
དང་པོ་དང་འདྲ། གཉིས་པ་འདི་དང་འབྲས་བུ་རིམ་གྱིས་པའི་ཕྱིར་འོང་ཁྱད་པར་ཅན་དོན་
གཅིག གསུམ་པ་འདི་དང་འབྲས་བུ་ཐོད་རྒལ་བའི་ཕྱིར་འོང་ཁྱད་པར་ཅན་དོན་
གཅིག །ཡང་ཕྱིར་མི་འོང་ཞུགས་པ་ལ། འདོད་པ་ལ་འདོད་ཆགས་དང་བྲལ་བ་ནས། གོང་
མ་ཅི་ཡང་མེད་མན་ཆད་ཀྱི་ཉོན་མོངས་སྤངས་པ་ཅི་རིགས་སུ་ཡོད་དེ། འདོད་པའམ་ཡང་
ན་གོང་མ་ལས། ཆགས་བྲལ་གསུམ་པ་ལ་ཞུགས་པ། ཞེས་གསུངས། ས་མཚམས་ཉན་
ཐོས་ཀྱི་མཐོང་ལམ་སྡུག་བསྔལ་ཆོས་བཟོད་ནས་ཕྱིར་མི་འོང་གི་རྟོགས་པ་མ་ཐོབ་ཀྱི་བར་
ན་ཡོད། ཕྱིར་མི་འོང་གི་མཚན་ཉིད་བཤད་ཟིན། དབྱེ་ན། དབང་པོའི་སྒོ་ནས་དད་མོས་
དང་། མཐོང་ཐོབ་ཀྱི་ཕྱིར་མི་འོང་གཉིས། འབྲས་བུའི་སྒོ་ནས་འབྲས་བུ་ཐོད་རྒལ་བ། འབྲས་
བུ་རིམ་གྱིས་བ། དེ་གཉིས་ལས་གཞན་པའི་ཕྱིར་མི་འོང་དང་གསུམ། སྦྱོར་བའི་སྒོ་ནས་
་462

མཛོད་ཉི་མའི་དཀྱིལ་འཁོར།
ཕྱིར་མི་འོང་ཙམ་ཁྱད་གཉིས་ཡོད། ཡོན་ཏན་གྱི་སྒོ་ནས་ལུས་མངོན་བྱེད་དང་། དེ་མིན་
པའི་ཕྱིར་མི་འོང་གཉིས། . མྱང་འདས་མངོན་དུ་བྱེད་ཚུལ་གྱིས་སྒོ་ནས་མཐོང་ཆོས་ཞི།
འདོད་པར་ཚེ་ཡོངས་འགྱུར། །གཟུགས་སུ་ཉེར་འགྲོ། གཟུགས་མེད་ཉེར་འགྲོའི་ཕྱིར་མི་
འོང་རྣམས་སུ་ཡོད་དོ། འབྲས་བུ་ཐོང་རྒལ་བའི་ཕྱིར་མི་འོང་དང་ཆགས་བྲལ་སྔོན་་སོང་གི་
ཕྱིར་མི་འོང་དོན་གཅིག་པས་ཕྱིར་མི་འོང་ཡང་ཡིན་མཐོང་ལམ་གྱི་སྔོན་རོལ་དུ་འདོད་ཉོན་
སྒོམ་སྤང་དགུ་པ་སྤངས་པ་ཡ་་་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ།
ཆགས་བྲལ་སྔོན་སོང་གི་ཕྱིར་མི་འོང་གི་མཚན་ཉིད་ཡིན། འདི་ལ་ཙམ་ཁྱད་གཉིས་
ཡོད། །ཕྱིར་མི་འོང་ཡང་ཡིན་རྒྱུན་ཞུགས་དང་ཕྱིར་མི་འོང་གཉིས་ཀའི་རྟོགས་པ་ཐོབ་པ་
ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཆེ་བ་འབྲས་བུ་རིམ་གྱིས་བའི་ཕྱིར་
མི་འོང་གི་མཚན་ཉིད་ཡིན། དེ་ཡང་ཡིན་རྒྱུན་ཞུགས་ཀྱི་རྟོག་པ་མ་ཐོབ་ཅིང་། ཕྱིར་མི་འོང་
གི་རྟོགས་པ་ཐོབ་པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ། དེ་གཉིས་
གང་རུང་མ་ཡིན་པའི་ཕྱིར་མི་འོང་གི་མཚན་ཉིད་ཡིན་ནོ། །ཕྱིར་མི་འོང་ཡང་ཡིན་བསམ་
གཏན་གྱི་དངོས་གཞིའི་སྙོམ་འཇུག་རྒྱུད་ལ་ལྡན་པ་ཡང་ཡིན་པའི་གཞི་མཐུན་པར་
དམིགས་པས་རབ་ཏུ་ཕྱེ་བ། ཕྱིར་མི་འོང་ལུས་མངོན་བྱེད་ཀྱི་མཚན་ཉིད་ཡིན། དཔེར་ན་
འགོག་སྙོམས་རྒྱུད་ལྡན་གྱི་ཕྱིར་མི་འོང་ལྟ་བུ། དེ་སྐད་དུའང༌། འགོག་པ་ཐོབ་པའི་ཕྱིར་མི་
འོང་། ལུས་ཀྱིས་མངོན་སུམ་བྱེད་པར་འདོད། །ཞེས་གསུངས། ཕྱིར་མི་འོང་ཡང་ཡིན།
སྙོམས་འཇུག་བརྒྱད་གང་རུང་དང་མི་ལྡན་པ་ཡང་ཡིན་པའི་གཞི་མཐུན་པར་དམིགས་
པས་རབ་ཏུ་ཕྱེ་བ། ལུས་མངོན་བྱེད་མ་ཡིན་པའི་ཕྱིར་མི་འོང་གི་མཚན་ཉིད་ཡིན། ཕྱིར་མི་
འོང་ཡང་ཡིན་ཕྱིར་མི་འོང་ཐོབ་པའི་ཚེ་དེ་ཉིད་ཁོ་ན་ལ་མྱ་ངན་ལས་འདའ་བ་ཡང་ཡིན་པའི་
གཞི་མཐུན་པར་དམིགས་པ། །མཐོང་ཆོས་ཞིའི་ཕྱིར་མི་འོང་གི་མཚན་ཉིད་ཡིན་ཏེ། གཞན་
ནི་འདི་ལ་མྱ་ངན་འདས། ཞེས་གསུངས་ཤིང་། རང་འགྲེལ་ལས། གཞན་ནི་ཚེ་འདི་ཁོ་ན་ལ་
~ 463 ~

མཛོད་ཉི་མའི་དཀྱིལ་འཁོར།
ཡོངས་སུ་མྱ་ངན་ལས་འདའ་སྟེ། མཐོང་བའི་ཆོས་ལ་ཡོངས་སུ་མྱ་ངན་ལས་འདའ་བ་དེ་ནི་
བདུན་པ་ཡིན་ནོ། །ཞེས་གསུངས། ཕྱིར་མི་འོང་ཡང་ཡིན། འདོད་པར་འཕགས་ཆོས་ཀྱི་སྐྱེ་
སྲིད་རྒྱུད་ལ་བརྟེན་ཟིན་པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ།
འདོད་པར་ཚེ་ཡོངས་སུ་གྱུར་གྱི་ཕྱིར་མི་འོང་གི་མཚན་ཉིད་ཡིན་ཏེ། འདོད་པར་ཚེ་ཡོངས་
གྱུར་པའི་འཕགས། ཁམས་གཞན་དུ་ནི་འགྲོ་བ་མེད། ཞེས་དང་། རང་འགྲེལ་ལས། འདོད་
པའི་ཁམས་སུ་ཚེ་ཡོངས་སུ་གྱུར་པའི་འཕགས་པ་ནི་ཁམས་གཞན་དུ་མི་འགྲོ་སྟེ་ཚེ་དེ་ཉིད་ལ་
ཕྱིར་མི་འོང་བའི་འབྲས་བུ་ཐོབ་ནས་ཡོངས་སུ་མྱ་ངན་ལས་འདའ་བའི་ཕྱིར་རོ། །འདོད་པ་
སྡུག་བསྔལ་མང་བས་གཟུགས་ཀྱི་ཁམས་སུ་ཚེ་ཡོངས་སུ་གྱུར་པ་ནི་གལ་ཏེ། གཟུགས་
མེད་པའི་ཁམས་དག་ཏུ་ཡང་འཇུག་སྟེ་གོང་དུ་ཕོ་བ་སྲིད་པའི་རྩེ་མོའི་མཐར་ཐུག་པར་འགྲོ་
པ་ཡིན་ནོ། །ཞེས་གསུངས། ངག་དོན་ནི་འདོད་པར་བདེན་པ་མཐོང་ནས་ཚེ་ཡོངས་སུ་
གྱུར་ཏེ། འདོད་པར་ལས་ཉོན་གྱིས་སྐྱེས་པའི་འཕགས་པ་ཁམས་གཞན་དུ་མི་འགྲོ་སྟེ། ཚེ་
འདིར་མྱ་ངན་ལས་འདའ་བའི་ཕྱིར་ཏེ། འདོད་པ་སྡུག་བསྔལ་མང་བས་ཡིད་འབྱུང་ཤས་ཆེ་
བའི་ཕྱིར། འོ་ན་བརྒྱ་བྱིན་སྲིད་པ་ལན་བདུན་པ་གཅིག་གིས་བདག་འདི་ནས་ཤི་འཕོས་
ནས་མིང་སྐྱེས་ཏེ་དགྲ་བཅོམ་པ་ཐོབ་པར་གྱུར་ཅིག །དེར་མྱ་ངན་ལས་མི་འདའ་ན། བདག་
ནི་ཐ་མར་ཉམས་ན་ལྷ་གང་འོག་མིན་ཞེས་བྱར་རྣམ་པར་གྲགས་པ་དེར་ནི་སྐྱེ་བར་འགྱུར་བར་
ཤོག ། ཞེས་མིར་ཕྱིར་མི་འོང་དང་དགྲ་བཅོམ་པ་ཐོབ་པར་གྱུར་ཅིག། །གལ་ཏེ་ཕྱིར་མི་འོང་
ཐོབ་ཀྱང་དགྲ་བཅོམ་པ་མ་ཐོབ་ན་འོག་མིན་དུ་སྐྱེ་པར་སྨོན་ལམ་བཏབ་པ་དང་འགལ་ལོ་ཞེ་
ན། དེ་ལྟ་བུའི་བརྒྱ་བྱིན་ནི་ཆོས་མངོན་པ་མི་ཤེས་པས་ལོག་པར་སྨྲ་བ་ཡིན་ཅེས་བྱེ་བྲག་
སྨྲ་བ་ཟེར་རོ། །དེ་སྟོན་པ་ཞལ་བཞུགས་པའི་དུས་ཡིན་ཀྱང་སྟོན་པས་དེ་དགག་པར་མི་མཛད་
པ་ནི། —དེ་ལྟ་བུའི་བརྒྱ་བྱིན་དེ་དགའ་བར་བྱ་བའི་ཕྱིར་ཡིན་ནོ། །ཞེས་གསུངས་
སོ། །གཟུགས་ཁམས་སུ་ཚེ་ཡོངས་སུ་གྱུར་པ་ནི་གཟུགས་མེད་དུ་འགྲོ་སྲིད་དེ། །ཕྱིར་མི་
·464~

མཛོད་ཉི་མའི་དཀྱིལ་འཁོར།
འོང་གོང་འཕོ་སྲིད་རྩེའི་མཐར་ཐུག་འགྲོ་ལྟ་བུ་ཡིན་པའི་ཕྱིར། ། འདོད་རྟེན་ཅན་གྱི་ཕྱིར་མི་
འོང་ཡང་ཡིན། ལས་དང་ཉོན་མོངས་པའི་དབང་གིས་གཟུགས་ཁམས་ཀྱི་སྲིད་པའི་རྟེན་དེ་
ལ་མྱ་ངན་ལས་འདའ་བར་རིགས་སུ་གནས་པས་རབ་ཏུ་ཕྱེ་བ་ཡང་ཡིན་པའི་གཞི་
མཐུན་པར་དམིགས་པ། གཟུགས་སུ་ཉེར་འགྲོའི་ཕྱིར་མི་འོང་གི་མཚན་ཉིད་ཡིན། དེ་ལ་
དབྱེ་ན། བར་འདའ་བ། སྐྱེས་འདའ་བ་ལ། སྐྱེས་ཙམ་ནས་འདའ་བ། མངོན་པར་འདུ་བྱེད་
མེད་པར་འདའ་བ། འདུ་བྱེད་དང་བཅད་ཏེ་འདང་བ། གོང་འཕོ་དང་ལྔ་ཡོད་དེ། དེ་ནི་བར་
སྐྱེས་འདུ་བྱེད་དང༌། འདུ་བྱེད་མི་ཡོངས་མྱ་ངན་འདའ། གོང་དུ་འཕོ་བ་རྣམས། ཞེས་
གསུངས། ཡང་དེ་ལ་བར་འདའ་བ་གསུམ། སྐྱེས་འདའ་པ་གསུམ། གོང་འཕོ་ལ་འཕར་བ།
ཕྱེད་དུ་འཕར་བ། གནས་ཐམས་ཅད་དུ་འཆི་འཕོ་བ་སྟེ། དགུར་འབྱེད་པའི་རྒྱུ་མཚན་ཡོད་
དེ། བར་འདའ་བ་སྐྱེས་འདའ་བ་གོང་འཕོ་གསུམ་པོ་དེ་ལ་ལས་ཀྱི་ནུས་པ་སྲབ་འབྲིང་
འཐུག་པའི་ཁྱད་པར། དབང་པོ་རྣོ་འབྲིང་རྟུལ་བའི་ཁྱད་པར། ཉོན་མོངས་པ་ལ་ཆུང་འབྲིང་
ཆེ་བའི་ཁྱད་པར་ཡོད་པའི་དབང་གིས་ཕྱེ་བའི་ཕྱིར་ཏེ། གསུམ་ལའང་རྣམ་གསུམ་ཕྱེ་ནས་
ནི། གཟུགས་སུ་ཉེར་འགྲོ་དགུར་བཤད་དོ། །དེ་དག་གི་ནི་ཁྱད་པར་རྣམས། ལས་དབང་
ཉོན་མོངས་བྱེ་བྲག་ལས། ཞེས་གསུངས། གཟུགས་སུ་ཉེར་འགྲོའི་ཕྱིར་མི་འོང་དབང་རྣོན་
ཡང་ཡིན། གཟུགས་ཀྱི་བར་སྲིད་གཅིག་ཁོ་ན་བླངས་ནས་བར་སྲིད་གཅིག་པོ་དེའི་རྟེན་ཁོ་
ན་ལ་མྱང་འདས་མངོན་དུ་བྱེད་པ་ཡང་ཡིན་པའི་གཞི་མཐུན་པར་དམིགས་པ། གཟུགས་
སུ་ཉེར་འགྲོའི་ཕྱིར་མི་འོང་བར་འདའ་བའི་མཚན་ཉིད། དེ་ལ་དབྱེ་ན། མྱུར་བར་འདའ་བ།
མྱུང་བར་མ་ཡིན་པའི་འདའ། དུས་ཡུན་རིང་མོ་ཞིག་ནས་འདའ་པ་དང་གསུམ་ཡོད།
གཟུགས་སུ་ཉེར་འགྲོའི་ཕྱིར་མི་འོང་དབང་འབྲིང་ཡང་ཡིན། ལས་ཉོན་གྱིས་གཟུགས་
ཁམས་ཀྱི་སྐྱེ་སྲིད་བླངས་ནས། གཅིག་པོ་དེའི་རྟེན་ཁོ་ན་ལ་མྱ་ངན་ལས་འདའ་བར་འགྱུར་
བ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ། གཟུགས་སུ་ཉེར་འགྲོའི་
A-465~

མཛད་ཉི་མའི་དཀྱིལ་འཁོར།
ཕྱིར་མི་འོང་སྐྱེས་འདའ་བའི་མཚན་ཉིད། དེ་ལ་སྐྱེས་ཙམ་ན་འདའ་བ། མངོན་པར་འདུ་བྱེད་
མེད་པར་འདའ་བ། མངོན་པར་འདུ་བྱེད་དང་བཅས་ཏེ་འདའ་བའི་གཟུགས་སུ་ཉེར་འགྲོའི་
ཕྱིར་མི་འོང་གསུམ་ཡོད། གཟུགས་སུ་ཉེར་འགྲོའི་ཕྱིར་མི་འོང་དབང་རྟུལ་ཡང་
ཡིན། །ལས་ཉོན་གྱི་དབང་གིས་གཟུགས་ཁམས་ཀྱི་སྐྱེ་སྲིད་གཉིས་བརྒྱུད་བླངས་ནས་
གཟུགས་ཀྱི་རྟེན་ལ་མྱང་འདས་མངོན་དུ་བྱེད་པའི་རིགས་སུ་གནས་པས་རབ་ཏུ་ཕྱེ་
ཡང་ཡིན་པའི་གཞི་མཐུན་པར་དམིགས་པ་གཟུགས་སུ་ཉེར་འགྲོའི་ཕྱིར་མི་འོང་གོང་
འཕོའི་མཚན་ཉིད་ཡིན། །དེ་ལ་དབྱེ་ན། གོང་འཕོ་སྲིད་རྩེའི་མཐར་ཐུག་འགྲོ་དང་། གོང་འཕོ་
འོག་མིན་འགྲོ་གཉིས་ཡོད། དང་པོ་གཟུགས་མེད་དང་པོ་གསུམ་པོ་གང་རུང་གི་རྟེན་ལ་
མྱང་འདས་མངོན་དུ་བྱེད་པ་དང་། སྲིད་རྩེ་ཁོ་ནའི་རྟེན་ལ་མྱང་འདས་མངོན་དུ་བྱེད་པའི་
གོང་འཕོ་སྲིད་རྩེའི་མཐར་ཐུག་འགྲོ་གཉིས་ཡོད། གོང་འཕོ་འོག་མིན་འགྲོ་ལ། འཕར་བ།
ཕྱེད་དུ་འཕར་བ། གནས་ཐམས་ཅད་དུ་འཆི་འཕོ་བའི་གོང་འཕོ་འོག་མིན་་འགྲོ་གསུམ་དུ་
ཡོད། དེ་ལྟར་འབྱེད་པའི་རྒྱུ་མཚན་ཡོད་དེ། འདོད་རྟེན་ལ་གཙོ་བོར་ཞི་གནས་སྤྱད་པའི་
དབང་གིས་སྲིད་རྩེའི་མཐར་ཐུག་འགྲོ །འདོད་རྟེན་ལ་གཙོ་བོར་བསམ་གཏན་སྤེལ་སྒོམ་
བྱས་པའི་དབང་གིས་གོང་འཕོ་འོག་མིན་འགྲོ་གསུམ་ཕྱེ་བའི་ཕྱིར་ཏེ། དེ་སྐད་དུའང་།དེ་ནི།
བསམ་གཏན་སྤེལ་ན་འོག་མིན་འགྲོ། །དེ་འཕར་ཕྱེད་ཕར་ཐམས་ཅད་དུ། འཆི་འཕོ་གཞན་
སྲིད་རྩེ་མོར་འགྲོ། །ཞེས་གསུངས། འདོད་རྟེན་ཅན་གྱི་ཕྱིར་མི་འོང་ཡང་ཡིན། །ལས་ཉོན་
གྱི་དབང་གིས་གཟུགས་ཁམས་སུ་སྲིད་པ་མི་ལེན་པར་གཟུགས་མེད་ཁོ་ནའི་སྲིད་པར་
ཕྱིན་ཏེ། རྟེན་དེ་ལ་མྱ་ངན་ལས་འདའ་བའི་རིགས་སུ་གནས་པས་རབ་ཏུ་ཕྱེ་བར་དམིགས་
པ། ། གཟུགས་མེད་ཉེར་འགྲོའི་ཕྱིར་མི་འོང་གི་མཚན་ཉིད་ཡིན། འདི་ལ་གཟུགས་མེད་
ཉེར་འགྲོའི་ཕྱིར་མི་འོང་སྐྱེས་ཙམ་ནས་འདལ་བ། མངོན་པར་འདུ་བྱེད་མེད་པར་འདའ་བ།
མངོན་པར་འདུ་བྱེད་དང་བཅས་ཏེ་འདའ་བ་གཟུགས་མེད་ཉེར་འགྲོའི་ཕྱིར་མི་འོང་གོང་འཕོ་
~466~

མཛོད་ཉི་མའི་དཀྱིལ་འཁོར།
བ་དང་པཞི་ཡོད་དེ། གཞན་ནི་གཟུགས་མེད་འགྲོ་རྣམ་བཞི། ཞེས་གསུངས། སྤྱིར་ཕྱིར་མི་
འོང་ཁྲི་ཉིས་སྟོང་དགུ་བརྒྱ་དྲུག་བཅུ་ཡོད་པར་རང་འགྲེལ་ལས་བཤད་དོ། །ཞར་ལ་བསམ་
གཏན་སྤེལ་སྒོམ་བཤད་པ་ལ། །བསམ་གཏན་སྤེལ་སྒོམ་གྱི་ལུས་རྟེན་དང་། བརྟེན་པ་སྤེལ་
སྒོམ་མོ། །དང་པོ་ནི། དང་པོར་འདོད་པའི་ཁམས་སུ་གླིང་གསུམ་གང་རུང་གི་མིའི་རྟེན་ལ་
སྤེལ་བར་བྱེད་ལ། ཕྱིས་གཟུགས་ཁམས་སུ་ཡང་སྤེལ་བ་ཡོད་དེ། རང་འགྲེལ་ལས། དང་
པོར་འདོད་པའི་ཁམས་སུ་གླིང་གསུམ་དེ་དག་ཏུ་སྤེལ་བར་བྱེད་ལ། ཕྱིས་ནི་ཡོངས་སུ་
ཉམས་པ་གཟུགས་ཁམས་སུ་སྤེལ་བར་བྱེད་དོ། །ཞེས་གསུངས།
གཉིས་པ་ལ། སྤེལ་སྒོམ་གྱི་སྦྱོར་བ། གྲུབ་པའི་ཚད། དབྱེ་བ་སྤེལ་སྒོམ་བྱས་པའི་
དགོས་པ། གྲངས་ངེས་དང་ལྔ། དང་པོ་ནི། རྒྱུན་ཤིན་ཏུ་རིང་བ་དང་ལྡན་པའི་ཟག་མེད་ཀྱི་
བསམ་གཏན་བཞི་བ་ལ་སྙོམ་པར་ཞུགས། དེ་ནས་རྒྱུན་ཤིན་ཏུ་རིང་བའི་ཟག་བཅས་ཀྱི་
བསམ་གཏན་བཞི་པ་ལ་སྙོམ་པར་ཞུགས། །དེ་ནས་རྒྱུན་ཤིན་ཏུ་རིང་བའི་ཟག་མེད་ཀྱི་བཞི་
པ་སོགས་བསམ་གཏན་བཞི་ཀ་ལ་དེ་ལྟར་སྦྱར་བ། བསམ་གཏན་སྤེལ་སྒོམ་གྱི་རིང་
སྦྱོར། །དེ་རྗེས་སྔར་ལས་རྒྱུན་ཅུང་ཟད་ཐུང་བའི་ཟག་མེད་ཀྱི་བསམ་གཏན་བཞི་པ། དེ་ལྟ་
བུའི་ཟག་བཅས་ཀྱི་བཞི་པ། དེ་ལྟ་བུའི་ཟག་མེད་ཀྱི་བཞི་པ་སོགས་བསམ་གཏན་བཞི་ཀ་ལ་
སྦྱར་བ་དེ། བསམ་གཏན་སྤེལ་སྒོམ་གྱི་ཉེ་སྦྱོར་ཡིན་ནོ། །དང་ལོར་བསམ་གཏན་བཞི་པ་
སླེལ་སྒོམ་བྱེད་པའི་རྒྱུ་མཚན་ཡོད་དེ། ཐམས་ཅད་པས་ལས་སུ་རུང་བ་དང་ལམ་སླ་བ་
རྣམས་ཀྱི་མཆོག་ཡིན་པའི་ཕྱིར་ཏེ། དང་པོར་བཞི་པ་སྤེལ་བར་བྱེད། ཞེས་གསུངས།
གཉིས་པ་ནི། དུས་མཐའི་སྐད་ཅིག་མར་གྱུར་པའི་ཟག་མེད་ཀྱི་བཞི་པ་དེ་འདྲའི་ཟག་བཅས་
ཀྱི་བཞི་པ། དེ་འདྲའི་ཟག་མེད་ཀྱི་བཞི་པ་རྣམས་ལ་ཇི་ལྟར་འདོད་འདོད་དུ་སྤེལ་སྒོམ་ནུས་
པ་དེ། སྤེལ་སྒོམ་གྲུབ་པའི་ཚད་ཡིན་ཏེ། སྐད་ཅིག་མ་ལ་བསྲེས་པས་འགྲུབ། ཞེས་
གསུངས། བྱེ་བྲག་སྨྲ་བ་ཟེར། མི་འཐད་དེ། སངས་རྒྱས་མ་གཏོགས་པས་དེ་ལྟར་སྤྲེལ་མི་
~ 467 ~

མཛོད་ཉི་མའི་དཀྱིལ་འཁོར།
ནུས་པའི་ཕྱིར། རང་ལུགས། སྦྱོར་པ་རྫོགས་པའི་རྗེས་སུ། རྒྱུན་དང་ལྡན་པའི་ཟག་མེད།
ཟག་བཅས། ཟག་མེད་ཀྱི་པསམ་གཏན་བཞི་པ་སོགས་ལ་ཇི་ལྟར་འདོད་འདོད་དུ་སྙོམས་
པར་འཇུག་ནུས་པ་ན། སྤེལ་སྒོམ་གྲུབ་པ་ཡིན་ཏེ། རང་འགྲེལ་ལས། དེའི་ཕྱིར་རྒྱུན་གསུམ་
ལ་ཇི་སྙེད་འདོད་པར་སྙོམས་པར་འཇུག་པའི་སྒོ་ནས་རྫོགས་པ་ཡིན་ནོ། །ཞེས་གསུངས་
པའི་ཕྱིར། བཞི་པ་ནི། སྤེལ་སྒོམ་ལ་ལྔ་ཡོད་དེ། ཆུང་ངུ་གསུམ་སྤེལ། འབྲིང་དྲུག་སྤེལ།
ཆེན་པོ་དགུ་སྤེལ། ཤིན་ཏུ་ཆེན་པོ་བཅུ་གཉིས་སྤེལ། ཆེས་ཤིན་ཏུ་ཆེན་པོ་བཅོ་ལྔ་སྤེལ་
རྣམས་སུ་ཡོད་པའི་ཕྱིར་ཏེ། རང་འགྲེལ་ལས། སྤེལ་མར་སྒོམ་པ་དེ་ནི་ཆུང་ངུ་དང་། འབྲིང་
དང་།ཆེན་པོ་དང་། ཤིན་ཏུ་ཆེ་བ་དང་། ཤིན་ཏུ་ཆེས་ཆེ་བའི་བྱེ་བྲག་གིས་རྣམས་པ་ལྔ་ཡིན་
ཏེ། དང་པོ་ལ་ཟག་པ་མེད་པ་དང་། ཟག་པ་དང་བཅས་པ་དང་། ཟག་པ་མེད་པའི་སེམས་
གསུམ་མངོན་དུ་བྱེད་དོ། །གཉིས་པ་ལ་ནི་དྲུག་གོ །གསུམ་པ་ལ་ནི་དགུའོ། །བཞི་པ་ལ་ནི་
བཅུ་གཉིས་སོ། །ལྔ་པ་ལ་ནི་བཅོ་ལྔ་སྟེ། ཞེས་དང་། འགྲེལ་བཤད་ལས། གཉིས་པ་ལ་ནི་
དྲུག་གོ་ཞེས་བྱ་བ་ནི་ཟག་པ་མེད་པ་དང་ཟག་པ་དང་བཅས་པ། ཟག་པ་མེད་པ་ཞེས་བྱ་བ་
གསུམ་དང་། ཡང་ཟག་པ་མེད་པ་དང་། ཟག་པ་དང་བཅས་པ་དང་། ཟབག་པ་མེད་པ་ཞེས་བྱ་
བ་གསུམ་སྟེ་དྲུག་ཡིན་ནོ། །གསུམ་པ་ནི་དགུའོ། །བཞི་པ་ནི་བཅུ་གཉིས་སོ། །ལྔ་པ་ནི་བཅོ་
ལྔ་སྟེ། ཞེས་བྱ་བ་ཡང་། དེ་ཁོ་ན་བཞིན་བལྟ་བར་བྱའོ། ཞེས་གསུངས། བཞི་པ་ནི། སྤེལ་
སྒོམ་བྱས་པ་ལ་དགོས་པ་ཡོད་དེ་ཕྱིར་མི་འོང་དབང་རྣོན་རྣམས། གནས་གཙང་དུ་སྐྱེ་བར་
བྱ་བ་དང༌། དགྲ་བཅོམ་དབང་རྟུལ་རྣམས་ཉོན་མོངས་པས་ཉམས་ཀྱིས་དོགས་པའི་འཇིགས་
པ་སྤངས་པ་དང་།མཐོང་ཆོས་ལ་བདེ་པར་གནས་པའི་ཕྱིར་དུ་བསམ་གཏན་སྤེལ་སྒོམ་
བྱེད་པ་ཡིན་པའི་ཕྱིར་ཏེ། སྐྱེས་དང་གནས་པར་བྱ་ཕྱིར་དང་། ཉོན་མོངས་པས་ནི་འཇིགས་
ཕྱིར་ཡང་། ཞེས་གསུངས། ལྔ་པ་ནི། རྒྱུ་བསམ་གཏན་སྤེལ་སྒོམ་ལ་ལྔར་གྲངས་ངེས་ཏེ།
དེའི་དབང་གིས་འབྲས་པུ་གནས་གཙང་གི་སྐྱེ་པ་ལ་ལྔར་གྲངས་ངེས་པའི་ཕྱིར། །དེ་ནི་རྣམ་
*468~

མཛོད་ཉི་མའི་དཀྱིལ་འཁོར།
པ་ལྔའི་ཕྱིར། གནས་གཙང་སྐྱེ་བ་ལྔ་ཁོ་ན། ཞེས་གསུངས། །གནས་གཙང་དུ་སྐྱེ་བ་ལེན་
པའི་རྒྱུའི་གཙོ་བོ་ནི། ཟག་མེད་ཀྱི་བསམ་གཏན་བཞི་པའི་གྲོགས་ཀྱིས་ཟིན་པའི་ཟག་པ་
དང་བཅས་པའི་བསམ་གཏན་བཞི་པ་ཁོ་ན་ཡིན་ཏེ། འདི་ནི་གནས་གཙང་གི་རྣམ་མིན་གྱི་
ཕུང་པོ་རྣམས་ཀྱི་རྒྱུའི་གཙོ་བོ་ཡིན་པའི་ཕྱིར་ཏེ། རྣམ་སྨིན་རྒྱུ་ནི་མི་དགེ་དང་། དགེ་བ་ཟག་
བཅས་རྣམས་ཁོ་ན། ཞེས་གསུངས་པའི་ཕྱིར། དཔེར་ན་ཟག་མེད་ཀྱི་བསམ་གཏན་
བསྒོམས་པས་འཕགས་པའི་གོ་འཕང་དང་། དེས་ཟིན་པའི་ཟག་བཅས་ཀྱི་བསམ་གཏན་
བསྒོམས་པས་གནས་གཙང་གི་འཁོར་བ་དུས་ཅིག་ཅར་འགྲུབ་པ་བཞིན་ནོ། །སྐབས་འདིའི་
ཟག་བཅས་ཟག་མེད་ནི་ཉོན་མོངས་དང་བཅས་མ་བཅས་ལ་འཇོག་ལ། ཉན་ཐོས་ཀྱི་སྒོམ་
ལམ་བར་ཆད་མེད་ལམ་ལ་དགུར་གྲངས་ངེས་ཏེ། དེའི་ངོས་སྐལ་གྱི་སྒོམ་སྤང་དུ་གྱུར་པའི་
ཉོན་མོངས་པ་ལ་དགུར་གྲངས་ངེས་པའི་ཕྱིར་ཏེ། དེ་སྐད་དུ་ས་དང་ས་ན་ཉེས་རྣམས་
དགུ །དེ་བཞིན་དུ་ནི་ཡོན་ཏན་རྣམས། ཆུང་དང་འབྲིང་དང་ཆེ་རྣམས་ཀྱིས། ཆུང་ངུ་ལ་
སོགས་ཐ་དད་ཕྱིར། ཞེས་གསུངས་པའི་ཕྱིར། སྒྲ་བཤད་པ་ནི། འདོད་པར་ལས་དང་ཉོན་
མོངས་པའི་དབང་གིས་ཕྱིར་མི་འོང་བས་ན་ཕྱིར་མི་འོང་ཞེས་བྱ་། ས་མཚམས་ནི། བཅུ་
དྲུག་པ་ལམ་རྗེས་ཤེས་ཀྱི་རྟོགས་པ་ཐོབ་པ་ནས། ཉན་ཐོས་དགྲ་བཅོམ་པའི་རྟོགས་པ་མ་
ཐོབ་ཀྱི་བར་ན་ཡོད།
༈ དགྲ་བཅོམ་ཞུགས་འབྲས་བཤད་པ་ནི། གོང་མའི་ཆ་མཐུན་ལྔ་སྤངས་པས་རབ་ཏུ་
ཕྱེ་བའི་དགེ་སྦྱོང་ཚུལ་གྱི་འབྲས་བུ་ཐོབ་པའི་ཕྱིར་དུ་བརྩོན་བཞིན་པའི་སྦྱོར་བ་རྒྱུན་ཆགས་
ལ་གནས་པས་རབ་ཏུ་ཕྱེ་བའི་གང་ཟག་ཏུ་དམིགས་པ། དགྲ་བཅོམ་ཞུགས་པའི་མཚན་ཉིད་
ཡིན། དེ་ལ་དབྱེ་ན་སྤང་བྱ་ཅིག་ཅར་བའི་དགྲ་བཅོམ་ཞུགས་པ་དང༌། སྤང་བྱ་རིམ་གྱིས་
པའི་དགྲ་བཅོམ་ཞུགས་པ་གཉིས་ཡོད། སྔ་མ་དང་སྤང་བྱ་ཅིག་ཅར་བའི་རྒྱུན་ཞུགས་ཁྱད་
པར་ཅན་དོན་གཅིག །ཕྱི་མ་དང་ཕྱིར་མི་འོང་ཁྱད་པར་ཅན་དོན་གཅིག །ཡང་དགྲ་བཅོམ་
་-469~

མཛོད་ཉི་མའི་དཀྱིལ་འཁོར།
ཞུགས་པ་ལ་དབྱེ་ན། སྲིད་ཉོན་བརྒྱད་པ་ཡན་ཆད་སྤངས་ཤིང་། སྲིད་ཉོན་དགུ་པའི་དངོས་
གཉེན་བར་ཆད་མེད་ལམ་ལ་གནས་པ་ཡོད་དེ། སྲིད་རྩེའི་བར་ཆད་བརྒྱད་ཟད་པ། །དགྲ་
བཅོམ་ཉིད་ལ་ཤུགས་པ་ཡིན། དགུ་པའི་བར་ཆད་མེད་ལམ་ཡང་། དེ་ནི་རྡོ་རྗེ་ལྟ་བུ་
ཡིན། །ཞེས་གསུངས། ས་མཚམས་རྒྱུན་ཞུགས་ཀྱི་རྟོགས་པ་ཐོབ་པ་ནས་དགྲ་བཅོམ་པའི་
རྟོགས་པ་མ་ཐོབ་ཀྱི་པར་ན་ཡོད། ཉན་ཐོས་དགྲ་བཅོམ་པའི་མཚན་ཉིད་བཤད་ཟིན། ། དེ་ལ་
དབྱེ་ན་སྤང་བྱ་ཅིག་ཅར་བའི་དགྲ་བཅོམ་དང་སྤང་བྱ་རིམ་གྱིས་བའི་དགྲ་བཅོམ་པ་གཉིས་
ཡོད་དེ། དེ་ཟད་ཐོབ་དང་ཟད་པ་ཤེས། དེ་ཚེ་དེ་མི་སློབ་དགྲ་བཅོམ། །ཞེས་གསུངས་པས།
ཐེག་དམན་དགྲ་བཅོམ་པ་དང་། ཐེག་ཆེན་དགྲ་བཅོམ་པ་གང་རུང་ལ་མི་སློབ་པས་ཁྱབ་
བོ། །ཡང་ཉན་ཐོས་དགྲ་བཅོམ་པ་ལ་དབང་པོའི་སྒོ་ནས་དབྱེ་ན་དྲུག་ཡོད་དེ། རང་འགྲེལ་
ལས། དགྲ་བཅོམ་དྲུག་འདོད། མདོ་ལས་དྲུག་གསུངས་ཏེ། ཡོངས་སུ་ཉམས་པའི་ཆོས་
ཅན་དང་། འཆི་བར་སེམས་པའི་ཆོས་ཅན་དང་། རྗེས་སུ་སྲུང་བའི་ཆོས་ཅན་དང༌། གནས་
པ་ལས་མི་བསྐྱོད་པ་དང་། རྟོགས་པའི་སྐལ་པ་ཅན་དང་། མི་གཡོ་བའི་ཚོས་ཅན་ནོ། དེ་
དག་ལས། ལྔ་ནི་དད་པ་མོས་ལས་སྐྱེས། དེ་དག་རྣམ་གྲོལ་དུས་དང་སྦྱོར། །མི་གཡོའི་
ཆོས་ཅན་མི་གཡོ་པ། དེའི་ཕྱིར་དེ་དུས་མི་སྦྱོར་གྲོལ། །དེ་ནི་མཐོང་ཐོབ་རྒྱུ་ལས་བྱུང་།
ཞེས་གསུངས་སོ། །དང་པོ་ལྔ་དགྲ་བཅོམ་པ་དྲུག་གི་ནང་ནས་རང་བཞིན་གྱིས་དབང་པོ་
རྟུལ་པོ། །དད་མོས་ལས་སྐྱེས་པ་ཡིན་པས་དུས་དང་སྦྱོར་བ་ཞེས་བྱ། དྲུག་པ་ནི། དྲུག་གི་
ནང་ནས་རང་བཞིན་གྱིས་དབང་པོ་རྣོན་པོ་མཐོང་ཐོབ་ཀྱི་རྒྱུ་ལས་བྱུང་པས་མཕོང་ཆོས་ཀྱི་
བདེ་གནས་ལས་ཉམས་མི་སྲིད་པ། དུས་དང་མི་སྦྱོར་བ་ཞེས་བྱ་བ་ཡིན་ནོ། །ཞེས་པའི་
དོན་ནོ། །མཐོང་ཆོས་ལ་བདེར་གནས་ཀྱི་རྟོགས་པ་ནི། འཇིག་རྟེན་པའི་བསམ་གཏན་གྱི་
བདེ་བ་ལ་བརྗོད་པ་ཡིན་ཏེ། མངོན་པ་གོང་མའི་འགྲེལ་པར་མཐོང་བའི་ཆོས་ལ་བདེ་བར་
གནས་པ་ལས་ཡོངས་སུ་ཉམས་པ་ཞེས་བྱ་བ་ནི་འཇིག་རྟེན་པའི་བསམ་གཏན་རྣམས་ལས་
~470~

མཛོད་ཉི་མའི་དཀྱིལ་འཁོར།
ཞེས་བྱ་བའི་ཐ་ཚིག་གོ།ཞེས་གསུངས་པའི་ཕྱིར། །ཡང་ཉན་ཐོས་དགྲ་བཅོམ་པ་ལ་དབྱེ་ན།
ཉོན་མོངས་རྐྱངས་པའི་ཆ་ལས་རྣམ་པར་གྲོལ་བ་དང་། གཉིས་ཀའི་ཆ་ལས་རྣམ་པར་གྲོལ་
བའི་རྣམ་གྲོལ་དགྲ་བཅོམ་པ་གཉིས་ཡོད་དོ། །འགོག་ཐོབ་གཉིས་ཀ་ལས་རྣམ་གྲོལ། ཤེས་
རབ་ཀྱིས་ནི་གཅིག་ཤོས་སོ། །ཞེས་གསུངས། ཉན་ཐོས་དགྲ་བཅོམ་པ་ཡང་ཡིན། །རྣམ་
ཐར་བརྒྱད་གང་རུང་དང་མི་ལྡན་པ་ཡང་ཡིན་པའི་གཞི་མཐུན་པར་དམིགས་པ། དང་པོའི་
མཚན་ཉིད། དེ་ཡང་ཡིན། དེ་དང་ལྡན་པ་ཡང་ཡིན་པའི་གཞི་མཐུན་པར་དམིགས་པས་
རབ་ཏུ་ཕྱེ་བ། གཉིས་པའི་མཚན་ཉིད་ཡིན་ཏེ། མངོན་པ་གོང་མར་གཉིས་ཀའི་ཆ་ལས་རྣམ་
པར་གྲོལ་བ་གང་ཞེ་ན། གང་མི་སློབ་པ་རྣམ་པར་ཐར་པ་བརྒྱད་ལ་གཏན་པའི་གང་ཟག་
གོ།ཞེས་གསུངས། དབང་པོའི་སྒོ་ནས་དབྱེ་བའི་དགྲ་བཅོམ་པ་དྲུག་གི་བར་པ་བཞི་ནི་རང་
རང་གི་རིགས་ལས་ཉམས་པ་སྲིད་དེ་རིགས་དམའ་པར་ལྟུང་བའི་ཕྱིར། །དང་པོ་ལྔ་ཅར་
དགྲ་བཅོམ་པའི་འབྲས་བུ་ལས་ཉམས་པ་སྲིད་དེ། དབང་པོ་རྟུལ་བས་སླར་ཉོན་མོངས་སྐྱེ་
བའི་ཕྱིར། འོན་ཀྱང་རིགས་དང་པོ་དང་རྒྱུན་ཞུགས་ཀྱི་འབྲས་བུ་ལས་ཉམས་པའི་འཕགས་
པ་མི་སྲིད་དེ། དེ་སྐད་དུའང་། བཞི་ནི་རིགས་ལས་ལྔ་འབྲས་ལས། ཉམས་འགྱུར་དང་པོ་
ཕས་མ་ཡིན། ཞེས་གསུངས་པའི་ཕྱིར། རང་འགྲེལ་ལས། བྱེ་བྲག་ཏུ་སྨྲ་བ་རྣམས་ནི་དགྲ་
བཅོམ་པ་ཉིད་ལས་ཀྱང་ཡོངས་སུ་ཉམས་པར་འགྱུར་བར་བརྗོད་དོ། །ཞེས་གསུངས། སྤྱིར་
ཉམས་པ་ལ་གསུམ་ཡོད་དེ། ཐོབ་པ་ལས་ཉམས་པ། མ་ཐོབ་པ་ལས་ཉམས་པ། ཉེར་སྤྱོད་
ལས་ཡོངས་སུ་ཉམས་པ་གསུམ་ཡོད་པའི་ཕྱིར་ཏེ། ཐོབ་དང་མ་ཐོབ་ཉེར་སྤྱོད་ལས།
ཡོངས་ཉམས་རྣམས་པ་གསུམ་ཞེས་བྱ། ཞེས་གསུངས།དང་པོ་ནི། སྔར་ཡོན་ཏན་ཐོབ་པ་
ཤོར་བ་ལྟ་བུའོ། །གཉིས་པ་ནི།ཐོབ་བྱའི་ཡོན་ཏན་མ་ཐོབ་པ་ལྟ་བུའོ།།གསུམ་པ་ནི། ཐོཔ་
ཀྱང་མངོན་དུ་མི་བྱེད་པའོ། །དེ་གསུམ་ལས་སྟོན་པ་སངས་རྒྱས་ལ་ཐ་མ་མངའ་ཏེ། ཡོན་
ཏན་ཐམས་ཅད་ལ་མངའ་བརྙེས་པའོ། །མི་གཡོ་བའི་ཆོས་ཅན་གྱི་དགྲ་བཅོམ་པ་ལ་བར་མ་
.·471-N

མཛོད་ཉི་མའི་དཀྱིལ་འཁོར།
མངའ་སྟེ། དེས་སངས་རྒྱས་ཀྱི་ཆོས་ལ་མ་འདྲེས་པ་བཅོ་བརྒྱད་མ་ཐོབ་པའི་ཕྱིར། ། གཞན་
དགྲ་བཅོམ་པ་དབང་རྟུལ་མན་ཆད་ལ་ཡོངས་ཉམས་རྣམ་པ་གསུམ་ཀ་ཡོད་དེ། དགྲ་བཅོམ་པ་
ཉམས་པ་སྲིད་པའི་ཕྱིར། དེ་སྐད་དུའང༌། སྟོན་ལ་ཐ་མ་མི་གཡོ་ལ། བར་མ་གཞན་རྣམ་
གསུམ་མོ། །ཞེས་གསུངས། འོ་ན་དགྲ་བཅོམ་པ་ཉམས་པ་ལས་ཉོན་གྱི་དབང་གིས་སྲིད་པ་
སྐྱེ་སྲིད་པར་ཐལ། །དེ་ཡོད་པའི་ཕྱིར་ཞེ་ན་མ་ཁྱབ་སྟེ། དེ་དགྲ་བཅོམ་པའི་འབྲས་བུ་ལས་
ཉམས་པ་ཡིན་ལ། །འབྲས་བུ་ལས་ཉམས་པ་དེ་སོར་མ་ཆུད་ཀྱི་བར་དུ་འཆི་བ་མི་སྲིད་ཅིང་
འབྲས་བུ་དེ་དང་འགལ་བའི་བྱ་བ་མ་ཡིན་པ་སྡིག་པ་ལྟ་བུ་བྱེད་མི་སྲིད་ལམ་སྒྲུབ་པ་ལ་
བརྩོན་པའི་ཕྱིར་ཏེ། འབྲས་ལས་ཉམས་པ་འཆི་བ་མེད། བྱ་བ་མ་ཡིན་ངེས་མི་བྱེད། ཞེས་
གསུངས།
༈ ཞུགས་འབྲས་བརྒྱད་ཀྱི་མཐུན་མོངས་པའི་ཆོས་བཤད་པ་ནི། རྒྱུན་ཞུགས་ལ་
འབྲས་བུ་ཐོད་བརྒལ་པ་མི་འཇོག་སྟེ། རྒྱུན་ཞུགས་ཀྱི་སྔ་རོལ་དུ་འབྲས་བུ་བཞི་གང་རུང་
ཐོབ་བྱར་མེད་པའི་ཕྱིར། རྒྱུན་ཞུགས་ལ་ཆགས་བྲལ་སྔོན་སོང་མི་འཇོག་སྟེ། མཐོང་ལམ་
གྱི་ལྔ་རོལ་དུ་མཐོང་སྤང་ཀུན་སྦྱོར་གསུམ་སྤངས་པ་མི་སྲིད་པའི་ཕྱིར། དགྲ་བཅོམ་པ་ལ་
འབྲས་བུ་ཐོད་བརྒལ་བ་མི་འཇོག་སྟེ། ཉན་ཐོས་དགྲ་བཅོམ་པ་ཡིན་ན་རང་གི་སྔ་རོལ་དུ་
འབྲས་བུ་དང་པོ་གསུམ་གང་རུང་ཐོབ་པས་ཁྱབ་པའི་ཕྱིར། དགྲ་བཅོམ་པ་ལ་ཆགས་བྲལ་
སྔོན་སོང་མི་འཇོག་སྟེ། མཐོང་ལམ་གྱི་སྔ་རོལ་དུ་སྲིད་ཉོན་དགུ་པ་སྤངས་པ་མི་སྲིད་པའི་
ཕྱིར། །ཕྱིར་འོང་ལ་འབྲས་བུ་ཐོད་རྒལ་པ་འཇོག་སྟེ། ཕྱིར་འོང་གི་སྔ་རོལ་དུ་རྒྱུན་ཞུགས་
ཀྱི་འབྲས་བུ་ཐོབ་བྱར་ཡོད། །ངེས་པར་ཐོབ་དགོས་པ་མ་ཡིན་པའི་ཕྱིར། ཕྱིར་འོང་ལ་
ཆགས་བྲལ་སྔོན་སོང་འཇོག་སྟེ། མཐོང་ལམ་གྱི་སྔ་རོལ་དུ་འདོད་ཉོན་དྲུག་པ་སྤངས་པ་
ཡོད་པའི་ཕྱིར། ཕྱིར་མི་འོངས་ལ་འབྲས་བུ་ཐོད་རྒལ་བ་འཇོག་སྟེ། ཕྱིར་མི་འོང་གི་སྔ་རོལ་
དུ་འབྲས་བུ་དང་པོ་གཉིས་གང་རུང་ཐོབ་བྱར་ཡོད། །ངེས་པར་ཐོབ་དགོས་པ་མ་ཡིན་པའི་
~472~

ཛོད་ཉི་མའི་དཀྱིལ་འཁོར།
ཕྱིར། ཕྱིར་མི་འོང་ལ་ཆགས་བྲལ་སྔོན་སོང་འཇོག་སྟེ། མཐོང་ལམ་གྱི་སྔ་རོལ་དུ་འདོད་
ཉོན་དགུ་པ་སྤངས་པ་ཡོད་པའི་ཕྱིར། ཐོད་རྒལ་བའི་ཕྱིར་མི་འོང་འབྲས་གནས་ཁྱད་པར་
ཅན་ཆོས་ཅན། འབྲས་བུ་ཐོད་རྒལ་བ་མ་ཡིན་པ་ཐལ། འབྲས་བུ་ཐོད་རྒལ་བ་དང་འབྲས་བུ་
རིམ་གྱིས་བ་གང་རུང་མ་ཡིན་པའི་ཕྱིར་མི་འོང་ཞུགས་པ་ཡིན་པའི་ཕྱིར་ཏེ། འབྲས་བུ་ཐོད་
རྒལ་བའི་ཕྱིར་མི་འོང་ཞུགས་པ་དང་འབྲས་བུ་རིམ་གྱིས་བའི་ཕྱིར་མི་འོང་ཞུགས་པ་གང་
རུང་མ་ཡིན་པའི་ཕྱིར་མི་འོང་ཞུགས་པ་ཡིན་པའི་ཕྱིར། །རྟགས་གསལ་དངོས་ཅེ་ན། འདིར་
མ་ཁྱབ་སྟེ། ཕྱིར་མི་འོང་འབྲས་གནས་ཁྱད་པར་ཅན་ཡིན་ན་རིམ་གྱིས་བའི་དགྲ་བཅོམ་
ཞུགས་པ་ཡིན་པས་མ་ཁྱབ་པར་ཐལ། དེ་ཡིན་ན་སྤང་བྱ་རིམ་གྱི་བའི་དགྲ་བཅོམ་ཞུགས་པ་
ཡིན་པས་མ་ཁྱབ་པའི་ཕྱིར།།ཁྱབ་པ་ཁས། དེས་ན་སྤྱིར་ཚུལ་གྱི་སྒྲ་དོན་བཅུ་ལ་འཇུག་སྟེ།
སྨྲ་སྒོ་མཚོན་བྱ་ལས། ཚུལ་ནི་འདྲ་དང་སྨད་པ་དང་། སྒོ་དང་སྡོམ་པ་མཚན་ཉིད་དང་།
ཐབས་དང་རིགས་པ་དོན་དང་འདོད། །ལེགས་པ་དག་ལ་འཇུག་པ་ལས། འདྲ་བར་སྦྱར་བ་
ཕྲད་དུ་འདོད། ཅེས་གསུངས་པའི་ནང་ནས་འདིར་ཐབས་ལ་ཚུལ་ཞེས་བྱ་སྟེ། སྐྱེས་རབས་
ལས། ཐབསཚུལ་མན་ངག་སྟོན་པ་གྲོགས་ཀྱི་མཆོག །ཞེས་བྱ་བ་དང་མཐུན་ནོ། །དཔེར་ན་
སྐབས་འདིར་ཟག་མེད་པར་ཆད་མེད་ལམ་ལ་དགེ་སྦྱོང་གི་ཚུལ་ཞེས་བྱ་སྟེ། དེ་རང་རྒྱུད་
ལྡན་གྱི་གང་ཟག་དོན་དམ་པའི་དགེ་སྦྱོང་སྟེ་འཕགས་པར་འཇོག་པར་བྱེད་པའི་ཆོས་ཡིན་
པའི་ཕྱིར་ཏེ། དེ་སྐད་དུའང་། དགེ་སྦྱོང་ཚུལ་ནི་དྲི་མེད་ལམ་ཞེས་དང་། རང་འགྲེལ་ལས།
དགེ་སྦྱོང་གི་ཚུལ་ནི་ཟག་པ་མེད་པའི་ལམ་ཡིན་ནོ། །དེས་ཉོན་མོངས་པ་ཡང་དག་པར་ཞི་
བར་བྱེད་པའི་སྒོ་ནས་དགེ་སྦྱོང་དུ་འགྱུར་ཏེ་མདོ་ལས། འདིས་སྡིག་པ་མི་དགེ་བའི་ཆོས་
ཞེས་བྱ་བ་ནས་རྒྱས་པར་རྒ་ཤིར་འགྱུར་བའི་བར་རྣམ་པ་དུ་མའི་བར་བྱེད་པ་ཡིན་པས་
དེའི་ཕྱིར། དགེ་སྦྱོང་ཞེས་གསུངས་པའི་ཕྱིར་རོ། སོ་སོའི་སྐྱེ་བོ་ནི་གཏན་དུ་ཞི་བར་མི་བྱེད་
པའི་ཕྱིར་དོན་དམ་པའི་དགེ་སྦྱོང་མ་ཡིན་ནོ། །ཞེས་གསུངས། དེ་ལ་བརྟེན་ནས་ཐོབ་པའི་
~473 ~

མཛོད་ཉི་མའི་དཀྱིལ་འཁོར།
རྣམ་གྲོལ་ལམ་དང༌། འགོག་བདེན་རྣམས་ལ་དགེ་སྦྱོང་ཚུལ་གྱི་འབྲས་བུ་ཞེས་བྱ་ལ། །དེ་
དག་ཀྱང་བརྒྱད་བཅུ་རྩ་དགུ་ཡོད་དེ། མཐོང་སྤང་སྤངས་པའི་རྣམ་གྲོལ་ལམ་བརྒྱད། འགོག་
བདེན་བརྒྱད། བསྒོམ་སྤང་སྤངས་པའི་རྣམ་གྲོལ་ལམ་བརྒྱད་ཅུ་རྩ་ཅིག །འགོག་བདེན་
བརྒྱད་བཅུ་རྩ་ཅིག་ཡོད་པའི་ཕྱིར་ཏེ། ས་དགུའི་བསྒོམ་སྤང་དགུ །དེ་རེ་རེ་ལ་དགུ་རེར་ཕྱེ་
བའི། དགུ་དགུ་བརྒྱད་ཅུ་གྱ་གཅིག་ཡོད་པའི་ཕྱིར་ཏེ། འབྲས་བུ་འདུས་བྱས་འདུས་མ་
བྱས། །དེ་དག་བརྒྱད་ཅུ་རྩ་དགུའོ། །གྲོལ་ལམ་ཟད་པ་རྣམས་དང་བཅས། ཞེས་གསུངས།
དེ་ལྟར་ན་ཡང་ཉན་ཐོས་ཀྱི་དགེ་སྦྱོང་ཚུལ་གྱི་འབྲས་བུ་བཞི་དང༌། འབྲས་གནས་བཞིར་
འཇོག་པའི་རྒྱུ་མཚན་ཡོད་དེ། རྒྱུ་མཚན་ལྔ་ཚང་བའི་འབྲས་གནས་ལ་བཞིར་ངེས་པ་ལ་
དགོངས་པའི་ཕྱིར། རྒྱུ་མཚན་ལྔ་ནི། འབྲས་བུའི་སྔོན་དུ་ཞུགས་པའི་ལམ་བཏང་བ། འབྲས་
བུ་ལ་གནས་པ་ཐོབ་པ། སྤང་བྱ་དུ་མ་སྤངས་པའི་ཟད་པ་སྡོམ་པ་ཐོབ་པ། ཤེས་པ་བརྒྱད་
ཚན་ཐོབ་པ། མི་རྟག་སོགས་བཅུ་དྲུག་རྟོགས་པའི་ཟག་མེད་ཀྱི་དབང་པོ་ཐོབ་པ་རྣམས་
ཡིན་ཏེ། དེ་སྐད་དུའང་འབྲས་བུ་བཞི་རྣམས་བཞག་པ་ནི། རྒྱུ་ལྔ་དག་ནི་སྲིད་པའི་ཕྱིར།
འབྲས་ལ་སྔོན་ལམ་བཏང་བ་དང་། གཞན་ཐོབ་པ་དང་ཟད་སྡོམ་དང་། ཤེས་པ་བརྒྱད་ཚན་
ཐོབ་པ་དང༌། རྣམ་པ་བཅུ་དྲུག་ཐོབ་པའོ། །ཞེས་གསུངས། ཟག་མེད་པར་ཆད་མེད་ལམ་དེ་
ལ་ཚངས་པའི་ཚུལ་ཞེས་བྱ་སྟེ། ཚངས་པ་ནི་མྱང་འདས་ཡིན་དེ་ཐོབ་པར་བྱེད་པའི་ཚུལ་
ཡིན་པའི་ཕྱིར་དང་། ཡང་ན་དེ་ལ་ཚངས་པའི་འཁོར་ལོ་ཞེས་ཀྱང་བྱ་སྟེ། བཅོམ་ལྡན་འདས་
ནི་ཚངས་པ་ཡིན་ལ། དེས་གདུལ་བྱའི་རྒྱུ་ལ་བསྐོར་བའི་ཕྱིར་ཏེ། དེ་སྐད་དུའང་། མདོ་
ལས་བཅོམ་ལྡན་དེ་ནི་ཚངས་པ་ཞེས་ཀྱང་བྱ། ཞི་བ་དང་སིལ་པར་གྱུར་པ་ཞེས་ཀྱང་བྱ། །
ཞེས་གསུངས། འོ་ན་ཆོས་ཀྱི་འཁོར་ལོ་ཇི་ལྟ་བུ་ཞེ་ན། ཆོས་འཁོར་གྱི་རྣམ་བཞག་རྒྱས་
པར་ལེགས་པར་བཤད་པ་པསམ་འཕེལ་དབང་གི་རྒྱལ་པོ་ལས་ཤེས་པར་བྱ་ལ། །འདིར་
སྐབས་དོན་བསྡུས་ན། མཐོང་ལམ་ཆོས་ཅན། ཆོས་འཁོར་ཡིན་ཏེ། འཁོར་ལོ་རིན་པོ་ཆེ་
~474~

མཛོད་ཉི་མའི་དཀྱིལ་འཁོར།
དང་ཆོས་མཚུངས་པའི་ཐར་ལམ་ཡིན་པའི་ཕྱིར་ཏེ། འཁོར་ལོ་རིན་པོ་ཆེ་དེ་མྱུར་བར་འགྲོ་
བ་དང་། ཡུལ་གཞན་འདོར་ཞིང་གཞན་དུ་འཇུག་པ་དང་། གྲོང་དང་གྲོང་ལྔ་ལ་སོགས་མ་
རྒྱལ་བ་ལས་རྒྱལ་བར་བྱེད། རྒྱལ་བ་རྣམས་དགེ་བ་ལ་རྣལ་དུ་འཇུག །ས་མཐོ་བར་འཕར་
ཞིང་དམའ་བར་འབབ་པ་སོགས་དཔེ་དེ་བཞིན་དུ་མཐོང་ལམ་སྐད་ཅིག་བཅོ་ལྔར་མྱུར་དུ་
འགྲོ །བར་ཆད་མེད་ལམ་འདོར་ཞིང་རྣམ་གྲོལ་ལམ་མངོན་དུ་གྱུར་པའམ་བདེན་པའི་
དམིགས་པ་གཞན་དོར་ནས་གཞན་ལ་འཇུག །བར་ཆད་མེད་ལམ་གྱིས་རང་གི་ངོས་སྐལ་
གྱི་ཉོན་མོངས་པའི་ཐོབ་པ་གཅོད་པའི་སྒོ་ནས་རྒྱལ་བར་བྱེད། རྣམ་གྲོལ་ལམ་གྱིས་བྲལ་
ཐོབ་འཛིན་པའི་སྒོ་ནས་རྒྱལ་པ་རྣལ་དུ་འགོད །ཁམས་གོང་མའི་བདེན་པ་ལ་འཕར། འོག་
མའི་བདེན་པ་ལ་འབབ་པར་བྱེད་པའི་ཕྱིར། །བཙུན་པ་དབྱངས་སྒྲོགས་ན་རེ། མཐོང་ལམ་
གྱི་གཙོ་བོ་འཕགས་ལམ་ཡན་ལག་བརྒྱད་ཡིན་པས་འདི་འཁོར་ལོ་རིན་པོ་ཆེ་དང་ཆོས་
མཐུན་སྦྱོར་བ་ཡིན་ཏེ། འཁོར་ལོ་རིན་པོ་ཆེ་ལ་བརྟེན་པའི་ལྟེ་བ་བསྡུད་པའི་མུ་ཁྱུད་གཅོད་
པའི་རྩིབས་གསུམ་ཡོད་པ་བཞིན་དུ། མཐོང་ལམ་དུ་གྱུར་པའི་ཡང་དག་པའི་ངག །ལས་ཀྱི་
མཐའ། འཚོ་བ་གསུམ་ལྷག་པའི་ཚུལ་ཁྲིམས་ཡིན་པས་ལྟེ་བ་དང་ཆོས་མཐུན་ཏེ། ཡང་
དག་པའི་ལྟ་བ་སོགས་དེ་ལ་རག་ལས་ཏེ་འཇུག་གོ །ཡང་དག་པའི་ཏིང་ངེ་འཛིན་འཕགས་
པའི་ལམ་ཡན་ལག་ནི་མུ་ཁྱུད་དང་ཆོས་མཐུན་ཏེ་དམིགས་པ་ལ་རྩེ་ཅིག་ཏུ་བསྡུད་པར་
བྱེད། ཡང་དག་པའི་ལྟ་བ་འཕགས་པའི་ལམ་ཡན་ལག་སོགས་རྩིབས་དང་ཆོས་མཐུན་ཏེ།
མི་མཐུན་ཕྱོགས་མ་ལུས་པ་གཅོད་པར་བྱེད་པའི་ཕྱིར། དེ་སྐད་དུའང་། །དེ་ཉིད་ཚངས་
ཚུལ་ཚངས་པ་ཡི། །འཁོར་ལོ་ཚངས་པས་བསྐོར་ཕྱིར་རོ། །ཆོས་ཀྱི་འཁོར་ལོ་མཐོང་བའི་
ལམ། །མྱུར་བར་འགྲོ་དང་རྩིབས་སོགས་ཕྱིར། ། ཞེས་གསུངས། འབྲས་གནས་བཞིའི་དང་
པོ་གསུམ། འདོད་པ་ཁོ་ནའི་རྟེན་ལ་ཐོབ་སྟེ། དང་པོ་གསུམ་གང་རུང་དུ་ཞུགས་པ་ལ་འདོད་
རྟེན་ཅན་གྱིས་ཁྱབ་པའི་ཕྱིར། །དགྲ་བཅོམ་པ་ཁམས་གསུམ་ཀའི་རྟེན་ལ་ཐོབ་སྟེ། དགྲ་
~475~

མཛོད་ཉི་མའི་དཀྱིལ་འཁོར།
བཅོམ་ཞུགས་པ་ཁམས་གསུམ་ཀའི་རྟེན་ཅན་ཡོད་པའི་ཕྱིར། དེ་སྐད་དུའང་འདོད་པར་
གསུམ་ཐོབ་ཐ་མར་ནི། གསུམ་དུའོ། །ཞེས་གསུངས། ཆགས་བྲལ་སྔོན་སོང་གི་ཕྱིར་འོང་
ཁམས་གོང་མའི་རྟེན་ལ་ཐོབ་པ་མེད་དམ་ཅེ་ན། མེད་དེ། དེ་མཐོང་ལམ་གྱིས་དངོས་སུ་ཐོབ་
པ་གང་ཞིག །ཁམས་གོང་མའི་རྟེན་ལ་ཐེག་དམན་གྱི་མཐོང་ལམ་གསར་སྐྱེ་མེད་པའི་
ཕྱིར། །ཁམས་གོང་མ་བ་རྣམས་འཁོར་བ་ལ་དམིགས་པའི་སྐྱོ་ཤས་ཆུང་བའི་ཕྱིར་ཏེ། བཅུ་
ཚན་བཅུ་པའི་ལུང་ལས། རིགས་སྐྱེས་ལན་བདུན་པ། བར་ཆད་གཅིག་པ། ཕྱིར་འོང་ཙམ་
པོ། དགྲ་བཅོམ་པ། ཕྱིར་མི་འོང་ལྔ་སྟེ། བཅུ་པོ་དེ་དག་ནི་འདིར་རྩོམ་ཞིང་དེར་མཐར་ཕྱིན་
པར་བྱེད་དོ། །ཞེས་གསུངས་པའི་ཕྱིར། དེ་སྐད་དུའང་། འདོད་པར་གསུམ་ཐོབ་ཐ་མ་ནི།
གསུམ་དུའོ་གོང་ན་མཐོང་ལམ་མེད། མི་སྐྱོ་ལུང་ལས་འདིར་རྩོམ་ཞིང་། དེ་མཐར་ཕྱིནཞེས་
འབྱུང་ཕྱིར་རོ། །ཞེས་གསུངས།
༈ གཉིས་པ་གཞུང་དོན་ལ། ཆག་བྲལ་སྔོན་སོང་དང་མཐར་གྱིས་བ་བཤད་
པའོ།།དང་པོ་ལ་གཉིས། ཞུགས་པ་དང༌། འབྲས་གནས་བཤད་པའོ། །དང་པོ་ནི་དབང་པོ་རྣོ་
རྟུལ་དེ་དག་ཏུ། དད་དང་ཆོས་ཀྱི་རྗེས་འབྲངས་པ། ཞེས་སོགས་སྟེ། ངག་དོན་ཞུགས་པ་ལ་
གཉིས་ཡོད་དེ། དབང་རྟུལ་དད་པའི་རྗེས་འབྲངས་དང་། དབང་རྣོན་ཆོས་ཀྱི་རྗེས་འབྲངས་
གཉིས་སུ་ཡོད་པའི་ཕྱིར། གཉིས་པ་སྟོན་པ་ལ། གང་ཞིག་གང་ལ་ཞུགས་པ་ནི། ཞེས་
སོགས་ཏེ། ངག་དོན་འབྲས་གནས་དབང་རྟུལ་དད་པས་མོས་པ་དང༌། །དབང་རྣོན་མཐོང་
བས་ཐོབ་པ་གཉིས་ཡོད་དེ། སྔར་གྱི་རྗེས་འདྲང་གཉིས་པོ་དེས་བཅུ་དྲུག་པ་ལམ་རྗེས་
ཤེས་ནམ་ཐོབ་པ་ན་རིམ་བཞིན་དད་མོས་དང་། མཐོང་ཐོབ་ཏུ་འགྱུར་བའི་ཕྱིར། འབྲས་
ཐོབ་འབྲས་བུའི་ཁྱད་པར་གྱི། རྐང་པ་བཞིའི་ངག་དོན། འབྲས་གནས་ཙམ་ཁྱད་བཞག་ཏུ་
ཡོད་དེ། །རང་གི་འབྲས་བུ་གོང་མ་ལ་ཞུགས་བའི་འབྲས་གནས་དེ་འབྲས་གནས་ཁྱད་པར་
ཅན། རང་གི་འབྲས་བུ་གོང་མ་ལ་མ་ཞུགས་པའི་འབྲས་གནས་དེ་འབྲས་གནས་ཙམ་པོ་པ་
·476~

མཛོད་ཉི་མའི་དཀྱིལ་འཁོར།
ཡིན་པའི་ཕྱིར། གཉིས་པ་མཐར་གྱིས་བཤད་པ་ལ་གཉིས། རྒྱུ་མཚན་དང་། རྒྱུ་མཚན་ཅན་
གྱི་གང་ཟག་གོ །དང་པོ་ནི། ས་དང་ས་ན་ཉེས་རྣམས་དགུ །ཞེས་སོགས། གཉིས་པ་ལ།
རྒྱུན་ཞུགས། ཕྱིར་འོང་། ཕྱིར་མི་འོང་། དགྲ་བཅོམ་པ་བཤད་པའོ། །དང་པོ་ནི། འབྲས་
གནས་སྒོམ་སྤངས་བྱ་མ་ཟད། ཞེས་སོགས་ཀྱི་ངག་དོན་ནི། ངེས་པའི་རྒྱུན་ཞུགས་སྲིད་པ་
ལན་བདུན་པ་ཆོས་ཅན། ཁྱད་ཆོས་དུ་མ་དང་ལྡན་ཏེ། སྤངས་རྟོགས་ཀྱི་ཁྱད་པར། སྐྱེ་བ་
ལེན་ཚུལ་གྱི་ཁྱད་པར་སོགས་དང་ལྡན་པའི་ཕྱིར། རྣམ་གཡུམ་རྣམ་བཞི་ལས་གྲོལ་བ།
རྐང་པ་གཉིས་ཀྱི་ངག་དོན་རྒྱུན་ཞུགས་རིགས་ནས་རིགས་སྐྱེ་ཆོས་ཅན། ཁྱད་ཆོས་དུ་མ་
དང་ལྡན་ཏེ། སྤངས་རྟོགས་ཀྱི་ཁྱད་པར། སྐྱེ་བ་ལེན་ཚུལ་གྱི་ཁྱད་པར་སོགས་དུ་མ་དང་ལྡན་
པའི་ཕྱིར། གཉིས་པ་ནི། རྣམ་པ་དྲུག་པ་ཟད་གྱུར་བ། ཞེས་སོགས་ཏེ།ངག་དོན། ཕྱིར་འོང་
ཙམ་པོ་བ་ཆོས་ཅན། སྤངས་པའི་ཁྱད་པར་དང་ལྡན་ཏེ། འདོད་ཉོན་དྲུག་པ་སྤངས་པས་རབ་
ཏུ་ཕྱེ་བ་ཡིན་པའི་ཕྱིར། ཕྱིར་འོང་ཚེ་ཅིག་བར་ཅད་གཅིག་པ་ཆོས་ཅན། ཁྱད་ཆོས་གསུམ་
དང་ལྡན་ཏེ། སྤངས་རྟོགས་ཀྱི་ཁྱད་པར། སྐྱེ་བ་ལེན་ཚུལ་གྱི་ཁྱད་པར། ངོ་བོའི་ཁྱད་པར་
གསུམ་དང་ལྡན་པའི་ཕྱིར། གསུམ་པ་ལ། ཞུགས་གནས་གཉིས། དང་པོ་ནི། གསུམ་པ་ལ་
ནི་ཞུགས་པའང་ཡིན། ཞེས་སོགས། གཉིས་པ་ལ་གཉིས། སྤྱིར་བསྟན་པ་དང་། བྱེ་བྲག་ཏུ་
བཤད་པའོ། །དང་པོ་ནི། དེ་དགུ་ཟད་པའི་ཕྱིར་མི་འོང་།ཞེས་སོགས་ཀྱི་ངག་དོན།ཕྱིར་མི་
འོང་ཆོས་ཅན། སྤངས་པའི་ཁྱད་པར་དང་ལྡན་ཏེ། འདོད་ཉོན་དགུ་པ་མ་ལུས་པར་སྤངས་
པས་རབ་ཏུ་ཕྱེ་བ་ཡིན་པའི་ཕྱིར། གཉིས་པ་ནི། དེ་ནི་བར་སྐྱེས་འདུ་བྱེད་དང་། ཞེས་
སོགས། བཞི་པ་ལ་གཉིས། ཞུགས་གནས་སོ། །དང་པོ་ནི། སྲིད་རྩེའི་བར་ཆ་བརྒྱད་ཟད་པ།
ཞེས་སོགས། གཉིས་པ་ལ་བདུན། དངོས། ཞར་ལ་སྤང་བྱ་སྤོང་ཚུལ། ཤེས་པའི་འབྱུང་
ཚུལ། དགེ་སྦྱོར་ཚུལ་གྱི་བསྡུ་བ། ཚངས་པའི་འཁོར་ལོ། དགེ་སྦྱོང་ཚུལ་གྱི་འབྲས་བུ་ཐོབ་
པའི་ཚུལ། དགྲ་བཅོམ་པའི་དབྱེ་བའོ། །དང་པོ་ནི། དེ་ཟད་ཐོབ་དང་ཟད་པ་ཤེས། ཞེས་
~477~

མཛོད་ཉི་མའི་དཀྱིལ་འཁོར།
སོགས། གཉིས་པ་ལ་གསུམ། ལམ་གང་གིས་ས་གང་གི་སྤང་བྱ་སྤོང་བ། ས་གང་གིས་ས་
གང་གི་སྤང་བྱ་སྤོང་གཞར་ལ་འཇིག་རྟེན་པའི་ལམ་གྱི་དམིགས་པའོ། །དང་པོ་ནི། འཇིག་རྟེན་
འདས་ཀྱི་སྲེད་རྩེ་ལ། ཆགས་བྲལ་ཞེས་སོགས་ཀྱིས་བསྟན་ཏེ། ངག་དོན་སྲིད་རྩེའི་ཉོན་
མོངས་འདས་ལམ་ཁོ་ན་ལ་བརྟེན་ནས་དངོས་སུ་སྤོངས་དགོས་ཏེ། འཇིག་རྟེན་པའི་ལམ་གྱིས་
སྲིད་རྩེ་ལ་ཆགས་བྲལ་མི་ནུས་པའི་ཕྱིར། གཉིས་པ་ནི། ཟག་མེད་མི་ལྕོགས་མེད་པ་ཡིས།
རྐང་པ་གཉིས་ཀྱི་ངག་དོན། བསམ་གཏན་དང་པོའི་ཉེར་བསྡོགས་ཟག་མེད་མི་ལྕོགས་མེད་
པས། ས་ཐམས་ཅད་ལས་འདོད་ཆགས་དང་བྲལ་བར་བྱེད་ནུས་ཏེ། ཉེར་བསྡོགས་ཡིན་
པས་རང་གི་འོགས་ལས་འདོད་ཆགས་དང་བྲལ་བར་བྱེད་ནུས། ཟག་མེད་ཀྱི་བར་ཆད་
མེད་ལམ་ཡིན་པས་རང་ས་དང་གོང་ས་ལས་འདོད་ཆགས་དང་བྲལ་བར་བྱེད་ནུས་པའི་
ཕྱིར། གསུམ་པ་ནི། འཇིག་རྟེན་པའི་རྣམ་གྲོལ་ལམ། རྐང་པ་བཞིའི་ངག་དོན། འཇིག་རྟེན་
པའི་བར་ཆད་མེད་ལམ་དང་རྣམ་གྲོལ་ལམ་གྱི་དམིགས་རྣམ་བཞག་ཏུ་ཡོད་
དེ། །དམིགས་པ་གོང་ས་དང་འོག་སའི་བདེན་པ་ལ་དམིགས་ནས་རྣམ་པ་ཞི་རགས་ཀྱི་
རྣམ་པ་ཅན་ཡིན་པའི་ཕྱིར། གསུམ་པ་ནི་གལ་ཏེ་མི་གཡོའི་ཟད་ཤེས་ལས། ཞེས་སོགས།
བཞི་པ་ནི། དགེ་སྦྱོང་ཚུལ་ནི་དྲི་མེད་ལམ། ཞེས་སོགས། ལྔ་པ་ནི། དེ་ཉིད་ཚངས་ཚུལ་
ཚངས་པ་ཡི། ཞེས་སོགས། དྲུག་པ་ནི། འདོད་པར་གསུམ་ཐོབ་ཐ་མ་ནི། ཞེས་སོགས།
བདུན་པ་ལ་བཞི། དངོས་ཆོས་ཀྱི་ཁྱད་པར་ཉམས་པའི་དབྱེ་བ། དབང་པོའི་ཕོལ་ཚུལ་བྱེ་
བྲག་ཏུ་བཤད་པའོ། །དང་པོ་ནི།དགྲ་བཅོམ་དྲུག་འདོད་དེ་དག་ལས། ཞེས་སོགས།གཉིས་
པ་ནི། ཁ་ཅིག་དང་པོ་ནས་དེའི་རིགས། ཞེས་སོགས་གསུམ་པ་ནི། ཐོབ་དང་མ་ཐོབ་ཉེར་
སྤྱད་ལས། ཞེས་སོགས། བཞི་པ་ནི། ་མི་གཡོའི་རྣམ་གྲོལ་བར་ཆད་མེད། ལམ་
དགུའོ། །ཞེས་སོགས།
༈ །བཞི་པ་མངོན་པར་རྟོགས་པའི་ལམ་གཞིན་བསྟན་པ་ལ། སྤྱི་དོན་དང་། གཞུང་
·478-

མཛོད་ཉི་མའི་དཀྱིལ་འཁོར།
དོན་གཉིས། དང་པོ་ལ་ཡང་ཐར་ལམ་ལ་དབྱེ་ན། སྦྱོར་བ་ཉེར་བསྡོགས་དང༌། གནས་དང་
དབང་པོ་ཐ་དད་པའི་ལམ་བཞི། དང་པོ་ལ་ཡོངས་སུ་རྟོགས་པའི་ལམ་བྱང་ཆུབ་ཕྱོགས་
མཐུན་གྱི་ལམ་དང་སྡེ་མཚན་གསུམ། དང་པོ་ལ་སྦྱོར་པ་ཉེར་བསྡོགས་ཀྱི་ལམ། བར་ཆད་
མེད་ལམ། རྣམ་གྲོལ་ལམ། ཁྱད་པར་གྱི་ལམ་དང་བཞི། རང་གི་ངོས་སྐལ་གྱི་སྤང་བྱའི་སྤོང་
གཉེན་བྱེད་ཅིང་། རང་གི་འབྲས་བུར་གྱུར་པའི་བར་ཆད་མེད་ལམ་གྱི་ཉེར་ལེན་བྱེད་པས་
རབ་ཏུ་ཕྱེ་བའི་ཐར་ལམ་དུ་དམིགས་པ་དང་པོ་མཚན་ཉིད། སྦྱོར་ལམ་བཞི་ལྟ་བུ། རང་གི་
ངོས་སྐལ་གྱི་སྤང་བྱའི་ས་བོན་གྱི་དངོས་ཀྱི་གཉེན་པོ་བྱེད་ཅིང་། རང་གི་འབྲས་བུར་གྱུར་
པའི་རྣམ་གྲོལ་ལམ་གྱི་དངོས་ཀྱི་ཉེར་ལེན་བྱེད་པས་རབ་ཏུ་ཕྱེ་པའི་ཐར་ལམ་དུ་དམིགས་པ་
གཉིས་པའི་མཚན་ཉིད། དབྱེ་ན་མཐོང་ལམ་བར་ཆད་མེད་ལམ་དང་སྒོམ་ལམ་བར་ཆད་
མེད་ལམ་གཉིས་ཡོད། རང་གི་ཉེར་ལེན་དུ་གྱུར་པའི་བར་ཆད་མེད་ལམ་གྱི་ངོས་སྐལ་གྱི་
སྤང་བྱར་གྱུར་པའི་སྒྲིབ་པ་སྤངས་པས་རབ་ཏུ་ཕྱེ་བའི་ཐར་ལམ་དུ་དམིགས་པ། གསུམ་
པའི་མཚན་ཉིད། དབྱེ་ན་མཐོང་ལམ་རྣམ་གྲོལ་ལམ། སྒོམ་ལམ་རྣམ་གྲོལ་ལམ། མི་སློབ་
ལམ་དང་གསུམ་ཡོད། རང་གི་ཉེར་ལེན་དུ་གྱུར་པའི་བར་ཆད་མེད་ལམ་གྱི་ངོས་སྐྲལ་གྱི་
སྒྲིབས་པ་སྤངས་ཤིང་། རང་གི་ཉེར་ལེན་དུ་གྱུར་པའི་རྣམ་གྲོལ་ལམ་ལས་བྱུང་བས་རབ་ཏུ་
ཕྱེ་བའི་ཐར་ལམ་དུ་དམིགས་པ། བཞི་པའི་མཚན་ཉིད། སྒོམ་ལམ་རྗེས་ཐོབ་ཡེ་ཤེས་ལྟ་བུ།
དེ་སྐད་དུའང་མདོར་ན་ལམ་ནི་རྣམ་བཞི་སྟེ། ཁྱད་པར་ཅན་དང་རྣམ་གྲོལ་ལམ། བར་ཆད་
མེད་དང་སྦྱོར་ཞེས་བྱ། ཞེས་དང་། དེའི་རང་འགྲེལ་ལས། སྦྱོར་བ་ནི་གང་གི་འཇུག་ཐོགས་
སུ་བར་ཆད་མེད་པའི་ལམ་སྐྱེའོ། །བར་ཆད་མེད་པའི་ལམ་ནི་གང་གིས་སྒྲིབ་པ་རབ་ཏུ་སྤོང་
བའོ། ། རྣམ་པར་གྲོལ་བའི་ལམ་ནི་དེས་སྤང་པར་བྱ་བའི་སྒྲིབ་པ་སྤངས་པ་ལས་ངེས་པར་
གྲོལ་བ་དང་དང་པོ་ཉིད་དུ་སྐྱེ་བ་གང་ཡིན་པའོ། །ཁྱད་པར་ཅན་གྱི་ལམ་ནི་དེ་དག་ལས་
གཞན་པའི་ལམ་གང་ཡིན་པའོ། །ཞེས་གསུངས། གཉིས་པ་ནི། བསམ་གཏན་གྱི་དངོས་
~479~

མཛོད་ཉི་མའི་དཀྱིལ་འཁོར།
གཞི་ལ་བརྟེན་པའི་ལམ་རྣམས་སླ་སྟེ། ཡན་ལག་གིས་ཟིན་པ་དང་། ཞི་ལྷག་ཆ་མཉམ་པ་
རང་གི་ངང་གིས་འབྱུང་བའི་ཕྱིར། ས་གཞན་བསམ་གཏན་གྱི་ཉེར་བསྡོགས་ལྟ་བུ་ལ་བརྟེན་
པའི་ལམ་རྣམས་དཀའ་བ་ཡིན་ཏེ། ཡན་ལག་གི་མ་ཟིན། ཞི་ལྷག་ཆ་མིན་མཉམ་པས་འབད་
པས་སྒྲུབ་དགོས་པའི་ཕྱིར། དབང་རྟུལ་གྱི་རྒྱུད་ཀྱི་ཉེར་བསྡོགས་ལ་བསྟེན་པའི་ལམ་
རྣམས་མངོན་པར་ཤེས་པ་ཡུལ་ལ་དཀའ་བ་ཞེས་བྱ་བ་ཡིན་ཏེ། ཡུལ་ལ་མངོན་དུ་ཕྱོགས་
ནས་ཤེས་པ་བུལ་བ་ཡིན་པའི་ཕྱིར། དབང་སྣོན་གྱི་རྒྱུད་ཀྱི་དངོས་གཞི་ལ་བརྟེན་པའི་ལམ་
རྣམས་མངོན་པར་ཤེས་པ་ཕྱུར་ལ་སླ་བ་ཞེས་བྱ་བ་ཡིན་ཏེ་ཡུལ་ལ་མངོན་དུ་ཕྱོགས་ནས་
ཤེས་པ་མྱུར་བ་ཡིན་པའི་ཕྱིར། དེ་སྐད་དུ་འང་བསམ་གཏན་དག་གི་ལམ་རྣམས་སླ། །ས་
གཞན་དག་ནི་དཀའ་བ་ཡིན། བློ་རྟུལ་མངོན་ཤེས་བུལ་པ་སྟེ། ཅིག་ཤོས་ཀྱི་ནི་མངོན་ཤེས་
མྱུར། ཞེས་གསུངས། གསུམ་པ་ལ་བརྒྱད། ངེས་ཚིག །སྡེ་ཚན་གྱི་སྒོ་ནས་དབྱེ་བ། རྫས་
ཀྱི་སྒོ་ནས་བསྡུ་བ། གྲངས་ངེས། གོ་རིམ། ཟག་བཅས་ཟག་མེད་ཀྱི་ཁྱད་པར། ཁམས་དང་
ས་གང་གིས་བསྡུས་པ་དུ་ཡོད་བཤད་པ། ཤེས་ནས་དད་པ་ཐོབ་ཚུལ་ལོ། །དང་པོ་ནི།
ཆོས་སོ་བདུན་པོ་དེ་ལ་བྱང་ཆུབ་ཀྱི་ཕྱོགས་དང་མཐུན་པའི་ཆོས་ཞེས་བརྗོད་པའི་རྒྱུ་
མཚན་ཡོད་དེ། ཟད་པ་དང་མི་སྐྱེ་བ་ཤེས་པའི་ཡེ་ཤེས་ནི་བྱང་ཆུབ་ཡིན་ཡ། དེ་ཐོབ་པ་དང་
རྗེས་སུ་མཐུན་པ་ཡིན་པས་དེ་ལྟར་བརྗོད་པའི་ཕྱིར། དེ་སྐད་དུ་འང་ཟད་དང་མི་སྐྱེ་ཤེས་བ་
ནི། བྱང་ཆུབ་དེ་དང་མཐུན་ཉིད་ཕྱིར། སུམ་ཅུ་རྩ་བདུན་དེ་ཕྱོགས་མཐུན། ཞེས་གསུངས།
གཉིས་པ་ནི། བྱང་ཆུབ་ཀྱི་ཕྱོགས་དང་མཐུན་པའི་ཆོས་དེ་ལ། མིང་གི་སྒོ་ནས་སོ་བདུན་
ཡོད་དེ། དྲན་པ་ཉེར་བཞག་བཞི། ཡང་དག་སྤོང་བ་བཞི། རྫུལ་ཕྲུལ་གྱི་རྐང་པ་བཞི། དབང་
པོ་ལྔ། སྟོབས་ལྔ། བྱང་ཆུབ་ཡན་ལག་བདུན། འཕགས་ལམ་ཡན་ལག་བརྒྱད་རྣམས་སུ་
ཡོད་པའི་ཕྱིར། གསུམ་པ་ནི་རྩ་བདུན་པོ་དེ་རྫས་ཀྱི་སྒོ་ནས་བཅུར་འདུས་ཏེ། དད་པ།
བརྩོན་གྲུས། དྲན་པ། ཤེས་རབ་། ཏིང་ངེ་འཛིན། བཏང་སྙོམས། དགའ་བ། རྟོག་པ། ཚུལ་
~480~

མཛོད་ཉི་མའི་དཀྱིལ་འཁོར།
ཁྲིམས། ཤིན་ཏུ་སྦྱངས་པ་དང་བཅུར་འདུས་པའི་ཕྱིར། དྲན་པ་ཉེར་པཞག་ཤེས་རབ་ཏུ་
འདུས། ཡང་དག་སྤོང་ལ་བརྩོན་འགྲུས་སུ་འདུས། རྫུ་འཕྲུལ་རྐང་པ་ཏིང་ངེ་འཛིན་དུ་འདུས་
པའི་ཕྱིར། དེ་དག་ཀྱང་གཙོ་བོ་སྨོས་པ་ཡིན་གྱི། སྦྱོར་བ་ལས་བྱུང་བའི་ཡོན་ཏན་གཞན་
ཀུན་ཀྱང་ཡོད་པ་ཡིན་ཏེ། དེ་སྐད་དུའང་མིང་གི་སྒོ་ནས་རྫས་སུ་བཅུ། དད་དང་བརྩོན་
འགྲུས་དྲན་པ་དང་། ཤེས་རབ་ཏིང་འཛིན་པཏང་སྙོམས་དགའ། རྟོག་དང་ཚུལ་ཁྲིམས་ཤིན་
ཏུ་སྦྱངས་། དྲན་པ་ཉེར་བཞག་ཤེས་རབ་སྟེ། བརྩོན་འགྲུས་ཡང་དག་འཇོག་ཅེས་བྱ། རྫུ་
འཕྲུལ་རྐང་པ་ཏིང་འཛིན་ཏོ། གཙོ་བོ་སྨོས་པ་དེ་དག་ནི། སྦྱོར་བྱུང་ཡོན་ཏན་ཀུན་ཀྱང་ཡིན།
ཞེས་གསུངས། བཞི་པ་ནི་བྱང་ཆུབ་ཀྱི་ཕྱོགས་དང་མཐུན་པའི་ཆོས་དེ་ལ་སུམ་ཅུ་རྩ་བདུན་
དུ་གྲངས་ངེས་ཏེ། རྩ་བདུན་པོ་དེས་ཚོགས་ལམ་ནས་སངས་རྒྱས་པའི་བར་གྱི་མངོན་
རྟོགས་ཐམས་ཅད་བསྡུས་པའི་ཕྱིར། ལྔ་པ་ནི། ལམ་སྡེ་ཚན་བདུན་པོ་གོ་རིམ་བཞིན་དུ།
དྲན་པ་ཉེར་བཞག་བཞི་ལས་དང་པོ་པའི་ས་ཚོགས་ལམ་ནས། ཡང་དག་སྤོང་བཞི། དྲོད་
ནས། རྫུ་འཕྲུལ་རྐང་བཞི་རྩེ་མོ་ནས། དབང་པོ་ལྔ༑ བཟོད་པ་ནས། སྟོབས་ལྔ་ཆོས་མཆོག་
ནས། བྱང་ཆུབ་ཡན་ལག་བདུན་སྒོམ་ལམ་ནས། འཕགས་ལམ་ཡན་ལག་བརྒྱད་མཐོང་
ལམ་ནས། ཡ་མཐའ་སངས་རྒྱས་ཀྱི་སའི་བར་དུ་ཡོད་དེ། སྡེ་ཚན་བདུན་ནི་གོ་རིམ་བཞིན།
ལས་ནི་དང་པོ་པ་བདག་དང་། ངེས་འབྱེད་ཆ་མཐུན་རྣམས་དང་ནི། སྒོམ་དང་མཐོང་ལ་
རབ་ཏུ་ཕྱེ། ཞེས་དང་། རང་འགྲེལ་ལས། ལས་དང་པོའི་གནས་སྐབས་སུ་ནི་ལུས་སོགས་
ཉེ་བར་བཞག་པའི་ཕྱིར། དྲན་པ་ཉེ་བར་བཞག་པ་རྣམས་སོ། །ཁྱད་པར་ཐོབ་པས་བརྩོན་
འགྲུས་ཡང་དག་པར་སྤེལ་བའི་ཕྱིར། དྲོ་བར་གྱུར་པ་དག་ལ་ནི། ཡང་དག་པར་རབ་ཏུ་
འཇོག་པ་རྣམས་སོ། །ཡོངས་སུ་ཉམས་པར་མི་འགྱུར་བའི་དགེ་བའི་རྩ་བ་ལ་འཇུག་པའི་
ཕྱིར། རྩེ་མོ་དག་ལ་ནི་རྫུ་འཕྲུལ་གྱི་རྐང་པ་རྣམས་སོ། ། ཡང་ཡོངས་སུ་ཉམས་པར་མི་
འགྱུར་བའི་སྒོ་ནས་དབང་ཐོབ་པའི་ཕྱིར་བཟོད་པ་དག་ལ་ནི་དབང་པོ་རྣམས་སོ། །ཉོན་
481-་

མཛོད་ཉི་མའི་དཀྱིལ་འཁོར།
མོངས་པ་རྣམས་ཀྱིས་མི་རྫི་བའི་ཕྱིར། འཇིག་རྟེན་པའི་ཆོས་གཞན་དག་གིས་མི་རྫི་བའི་
ཕྱིར་ཆོས་ཀྱི་མཆོག་དག་ལ་ནི་སྟོབས་རྣམས་སོ། ། བྱང་ཆུབ་དང་ཉེ་བའི་ཕྱིར། སྡོམ་པའི་
ལམ་ལ་ནི་བྱང་ཆུབ་ཀྱི་ཡན་ལག་རྣམས་སོ། ། འགྲོ་བས་རབ་ཏུ་ཕྱེ་བའི་ཕྱིར་མཐོང་བའི་
ལམ་ལ་ནི་ཡན་ལག་རྣམས་ཏེ། ཞེས་གསུངས། འདི་བྱེ་བྲག་སྨྲ་པའི་ལུགས་ཡིན་ཏེ། འདིའི་
སྔ་འགྲེལ་དུ་བྱེ་བྲག་ཏུ་སྨྲ་བ་རྣམས། ན་རེ། ཞེས་གསུངས། སློབ་དཔོན་དང་སེམས་ཙམ་
པའི་ལུགས་ལ། །དྲན་པ་ཉེར་བཞག་བཞི།ཉན་ཐོས་ཀྱི་ཚོགས་ལམ་ཆུང་ངུ་ནས། ཡང་དག་
སྤོང་བཞི་ཉན་ཐོས་ཀྱི་ཚོགས་ལམ་འབྲིང་ཞེས། རྫུ་འཕྲུལ་རྐང་བཞི་ཉན་ཐོས་ཀྱི་ཚོགས་
ལམ་ཆེན་པོ་ནས། དབང་པོ་ཉན་ཐོས་ཀྱི་སྦྱོར་ལམ་དྲོད་ནས། སྟོབས་ལྔ་ཉན་ཐོས་ཀྱི་སྦྱོར་
ལམ་བཟོད་པ་ནས། བྱང་ཆུབ་ཡན་ལག་བདུན་ཉན་ཐོས་མཐོང་ལམ་ནས། འཕགས་ལམ་
ཡན་ལག་བརྒྱད་ཉན་ཐོས་ཀྱི་སྒོམ་ལམ་ནས་འཇོག་པ་ཡིན་ཏེ། དཔུས་མཐའ་ལས། དབང་
པོ་རྣམས་དང་སྟོབས་རྣམས་ལ། ངེས་འབྱེད་ཆ་མཐུན་གཉིས་གཉིས་སོ། །ཞེས་དང་། སྐྱེ་
མཆེད་དྲུག་གི་ཚོགས་ལམ་ཆེན་པོའི་མདོ་ལས། འཕགས་པའི་ལམ་ཡན་ལག་བརྒྱད་པ་
བསྒོམ་པ་ཡོངས་སུ་རྫོགས་པར་གྱུར་ན། དྲན་པ་ཉེར་བཞག་ནས་བྱང་ཆུབ་ཀྱི་ཡན་ལག་གི་
བར་དུ་བསྒོམ་པ་ཡོངས་སུ་རྫོགས་པར་འགྱུར་རོ། །ཞེས་གསུངས་པས། རྫོགས་པ་སྒོམ་
ལམ་དང༌། མ་རྫོགས་པ་མཐོང་ལམ་དུ་སྒོམ་པར་ཤེས་ལ། དགེ་སློང་ཡང་དག་པ་ཇི་ལྟ་བ་
བཞིན་གྱི་ཚིགས་བརྗོད་པ་ཞེས་བྱ་བ་འདི་ནི་འཕགས་པའི་བདེན་པ་བཞིའི་ཚིག་བླ་དྭགས།
ཞེས་གསུངས་པས། བྱང་ཆུབ་ཡན་ལག་ཉན་ཐོས་ཀྱི་མཐོང་ལམ་དང་། དགེ་སློང་དག་ཇི་
ལྟར་རྟོགས་པའི་ལམ་གྱིས་འཇུག་ཞེས་བྱ་བ་འདི་ནི་འཕགས་པའི་ལམ་ཡན་ལག་བརྒྱད་
ཀྱི་ཚིག་བླ་དྭགས་ཡིན་ནོ། །ཞེས་པའི་འཕགས་ལམ་ཡན་ལག་བརྒྱད་ཉན་ཐོས་ཀྱི་སྒོམ་
ལམ་ནས་འཇོག་པར་བསྟན་པའི་ཕྱིར། དྲུག་པ་ནི། བྱང་ཆུབ་ཡན་ལག་དང་། འཕགས་ལམ་
ཡན་ལག་བརྒྱད་གང་རུང་ལ་ཟག་མེད་ཀྱིས་ཁྱབ་སྟེ། མཐོང་ལམ་དང་། སྒོམ་ལམ་གང་
~482 ~

མཛོད་ཉི་མའི་དཀྱིལ་འཁོར།
རུང་ཟག་མེད་ཀྱི་ཁྱབ་པའི་ཕྱིར། གཞན་རྣམས་ལ་ཟག་བཅས་དང་ཟག་མེད་གཉིས་ཀའི་ཆ་
ཡོད་དེ། འཇིག་རྟེན་པའི་རྒྱུད་ཀྱི་དེ་རྣམས་གང་རུང་ལ་ཟག་བཅས་ཀྱི་ཁྱབ། འཕགས་རྒྱུད་
ཀྱི་དེ་རྣམས་གང་རུང་ལ་ཟག་མེད་ཀྱིས་ཁྱབ་པའི་ཕྱིར་ཏེ། བྱང་ཆུབ་དང་ནི་ལམ་ཡན་
ལག །ཟག་པ་མེད་གཞན་རྣམ་གཉིས་སོ། །ཞེས་གསུངས། བདུན་པ་ནི། བསམ་གཏན་དང་
བོའི་སས་བསྡུས་ཀྱི་བྱང་ཕྱོགས་སོ་བདུན་ཐམས་ཅད་ཡོད་དེ་དགའ་བ་ཡང་དག་བྱང་ཆུབ་
ཀྱི་ཡན་ལག་མ་གཏོགས་པ་སོ་དྲུག་ཉེར་བསྡོགས་མི་ལྕོགས་མེད་ཀྱི་སས་བསྡུས་པ་
ཡོད། །ཡང་དག་པའི་རྟོག་པ་འཕགས་པའི་ལམ་ཡན་ལག་མ་གཏོགས་པ་སོ་དྲུག་བསམ་
གཏན་གཉིས་པའི་སས་བསྡུས་པ་ཡོད། དགའ་རྟོག་དེ་གཉིས་མ་གཏོགས་པ། སོ་ལྔ་བསམ་
གཏན་གསུམ་པ་བཞི་པ། བསམ་གཏན་བར་མ་ཏེ་བསམ་གཏན་དང་པོའི་དངོས་གཞི་ཁྱང་
པར་ཅན་གྱི་སས་བསྡུས་པ་ཡོད། དགའ་རྟོག་གཉིས། ཡང་དག་པའི་ངག །ལས་ཀྱི་མཐལ
འཚོ་ང་སྟེ་ལྔ་མ་གཏོགས་པ། །མོ་གཅིག་གཟུགས་མེད་དང་བོ་གསུམ་གྱི་སས་བསྡུས་པ་
ཡོད། བྱང་ཆུབ་ལན་ལག་དང་། འཕགས་ལམ་ཡན་ལག་མ་གཏོགས་པ་རྣམས། འདོད་
ཁམས་དང་སྲིད་རྩེའི་སས་བསྡུས་པ་ཡོད་དེ། དེ་སྐད་དུའང་། བསམ་གཏན་དང་པོ་ན་
ཐམས་ཅད། མི་ལྕོགས་མེད་ན་དགའ་མ་གཏོགས། གཉིས་པ་ན་ནི་རྟོག་མ་གཏོགས།
གཉིས་ན་དེ་གཉིས་མ་གཏོགས་པ། བསམ་གཏན་བར་ནའང་གཟུགས་མེད་པ། གསུམ་ན་
དེ་དང་ཚུལ་ཡན་ལག །བྱང་ཆུབ་དང་ནི་ལམ་ཡན་ལག །མ་གཏོགས་འདོད་ཁམས་སྲིད་རྩེ་
ན། ཞེས་གསུངས། བརྒྱད་པ་ནི༑ བཅོམ་ལྡན་འདས་ཀྱི་མདོ་ལས། ཤེས་ནས་དད་པ་ནི་
བཞི་སྟེ། སངས་རྒྱས་དང་ཆོས་དང་དགེ་འདུན་ལ་ཤེས་ནས་དད་པ་དང་འཕགས་པ་དགྱེས་
པའི་ཚུལ་ཁྲིམས་དག་གོ །ཞེས་གསུངས་ན། གནས་སྐབས་གང་དུ་ཤེས་ནས་དད་པ་ཐོབ་
ཅེ་ན། བདེན་པ་དང་པོ་གསུམ་མངོན་སུམ་དུ་མཐོང་བ་ན་འཕགས་པ་དགྱེས་པའི་ཚུལ་
ཁྲིམས་དང་། ཆོས་རང་རང་གི་བདེན་པ་མངོན་སུམ་དུ་ཤེས་ནས་ཡིད་ཆེས་པས་ཆོས་ལ་
མ483~

མཛོད་ཉི་མའི་དཀྱིལ་འཁོར།
ཤེས་ནས་དད་པ་ཐོབ །ལམ་བདེན་མངོན་སུམ་དུ་རྟོགས་པ་ན་སངས་རྒྱས་དང་། དེ་དག་
གི་དགེ་འདུན་སློབ་མི་སློབ་དག་ལ་ཤེས་ནས་དད་པ་ཐོབ་པའི་ཕྱིར། ཡང་ཅེས་པས་སྔ་མ་
གཉིས་ལའང་ཤེས་ནས་དད་པ་ཐོབ་པར་བསྟན་ཏེ། བདེན་གསུམ་མཐོང་ན་ཚུལ་ཁྲིམས་
དང་། ཆོས་ལ་ཤེས་ནས་དད་པ་ཐོབ ། ལམ་མངོན་རྟོགས་ན་སངས་རྒྱས་དང་། དེའི་དགེ་
འདུན་དག་ལ་ཡང་། ཞེས་གསུངས། ཆོས་ལ་ཤེས་ནས་དད་པ་ཐོབ་པའི་ཆོས་ནི། བདེན་པ་
དང་པོ་གསུམ་དང་། རང་རྒྱལ་གྱི་ལམ་དང་། བྱང་ཆུབ་སེམས་པའི་ལམ་རྣམས་ལ་བྱེད་པ་
ཡིན་ཏེ། ཆོས་བདེན་གསུམ་དང་རང་སངས་རྒྱས། བྱང་ཆུབ་སེམས་པའི་ལམ་ཡིན་
ནོ། །ཞེས་གསུངས། བཞི་པོ་དེ་དག་རྫས་སུ་བསྡུ་ན་གཉིས་སུ་འདུས་ཏེ།
སྔ་མ་གསུམ་དད་པ་དང་། ཕྱི་མ་ཚུལ་ཁྲིམས་ཡིན་པའི་ཕྱིར་ཏེ། རྫས་སུ་གཉིས་ཏེ་
དད་པ་དང༌། ཚུལ་ཁྲིམས་དྲི་མ་མེད་པ་ཡིན། ཞེས་གསུངས། གཉིས་པ་གཞུང་དོན་ལ་
གསུམ། སྦྱོར་ལམ་སོགས་བཞི་བཤད། །གནས་དང་དབང་པོ་ཐ་དད་པའི་ལམ་བཤད།
བྱང་ཆུབ་ཕྱོགས་མཐུན་གྱི་ལམ་བཤད་པའོ། །དང་པོ་ནི། མདོར་ན་ལམ་ནི་ཞེས་སོགས།
གཉིས་པ་ནི། བསམ་གཏན་དག་གིས། ཞེས་སོགས། གསུམ་པ་ནི། ཟད་དང་མི་སྐྱེའི་ཞེས་
སོགས་སོ། །བསྡུ་ན་མཚམས་སྦྱར་བདེན་བཞིའི་གོ་རིམ་རྒྱས་བཤད་དང་། ཞར་ལ་འཕྲོས་
པའི་བདེན་གཉིས་ངོ་བོ་དང་། བདེན་བཞི་རྟོགས་པའི་ཐབས་ལ་འཇུག་ཚུལ་དང་། དེ་དག་
མངོན་པར་རྟོགས་པའི་རིམ་པ་དང་། དེ་ལ་གནས་པའི་གང་ཟག་རྒྱས་པར་འཆད། ལམ་གྱི་
བསྡུས་ཚུལ་ས་དང་དཔང་པོའི་ལམ། བྱང་ཆུབ་ཕྱོགས་མཐུན་ལ་སོགས་ལམ་གྱི་དོན།
རྒྱས་པར་བཤད་པ་དྲུག་པའི་གསལ་བྱེད་དོ། །འཆིམས་བློ་བཟང་གྲགས་པས། ལམ་དང་
དམིགས་ཡུལ་འཕགས་པའི་བདེན་པ་དང༌། མངོན་རྟོགས་རིམ་པ་དེ་ཉིད་ལ་གནས་པའི།
གང་ཟག་མངོན་རྟོགས་ལམ་ཞེས་བྱ་བའི་བར། རྒྱ་ཆེན་སྟོན་བྱེད་གནས་འདི་མཉན་པར་
གྱིས། ཞེས་གསུངས། ལམ་དང་གང་ཟག་བསམ་གཏན་མཁའ་དབྱིངས་མཛོད། ལུང་
484

མཛོད་ཉི་མའི་དཀྱིལ་འཁོར།
རིགས་ལེགས་བཤད་རྣམ་དཔྱོད་རྟ་ལྗང་གིས། ལེགས་པར་དྲངས་པས་འདོད་དགུའི་
དཔལ་འབྱོར་ཐོབ། མ་རྟོགས་ལོག་རྟོག་ཐེ་ཚོམ་མུན་པའི་ཚོགས། །མ་ལུས་བསལ་ཏེ་
གསུང་རབ་གླིང་བཞི་ལ། ལྟ་བའི་མིག་བྱིན་ལེགས་བཤད་འདབ་རྒྱའི་ཚལ། མཁས་མང་
བུང་བའི་ལུས་སྟོབས་རྒྱས་པའི་ཕྱིར། སྔོན་མེད་ནམ་མཁའི་ནོར་བུ་འདི་ཤར་རོ།
༈།ན་མོ་གུ་རུ་མཉྫུ་གྷོ་ཥ་ཡ། གནས་་བདུན་པ་ཡེ་ཤེས་བསྟན་པའི་གནས་འཆད་པ་
ལ་ལྔ། ཤེས་པའི་གཞི་ངོས་བཟུང་། ཤེས་པའི་རང་བཞིན། ཤེས་པའི་ལྡན་པ། ཤེས་པའི་
ཟོབ་པ། ཤེས་པས་བསྡུས་པའི་ཡོན་ཏན་ནོ། །དང་པོ་ནི་གོང་དུ། དེ་ལས་བཟོད་པ། ཞེས་
དང་། ཆོས་ཀྱི་བཟོད་པ་ཞེས་དང་། དེ་ཉིད་ལ་ཆོས་ཤེས་ཞེས་དང་། མི་སློབ་སྟེ། ཞེས་དང་།
ལྟ་བ་ཡིན་ཏེ། ཞེས་དང་། སྡུག་བསྔལ་དུ་བཟོད། ཞེས་བྱུང་ན། བཟོད་པ་ཤེས་པ། ཡང་དག་
པའི་ཤེས་པ། ཡང་དག་པའི་ལྟ་པ་རྣམས་ཀྱི་ཁྱད་པར་ཇི་ལྟ་བུ་ཞེ་ན། དེའི་ལན་སྟོན་པ་ལ།
དྲི་མེད་བཟོད་རྣམས་ཤེས་པ་མིན། རྐང་པ་བཞི་སྟེ། སྐབས་དོན་བཞིན་ཏུ་ཡོད་དེ། ཁྲི་མེད་
མཐོང་ལམ་བཟོད་པ་བརྒྱད་ནི། རང་ཡུལ་དངོས་སུ་ཤེས་པའི་ངེས་ཤེས་མ་ཡིན་ཞིང་།
བཟོད་པ་ཁོ་ན་ཡིན། ཟད་མི་སྐྱེ་ཤེས་པའི་ཡེ་ཤེས་ནི་ཡང་དག་པའི་ལྟ་བ་མ་ཡིན་ཞིང་ཡང་
དག་པའི་ཤེས་པ་ཡིན། དེ་གཉིས་ལས། གཞན་པའི་འཕགས་རྒྱུད་ཀྱི་བློ་སྟེ་ཟག་མེད་ཀྱི་
ཤེས་རབ་ནི། ཡང་དག་པའི་ལྟ་བ་དང་། ཡང་དག་པའི་ཤེས་པ་གཉིས་ཀ་ཡིན། དེ་རྣམས་
ལས་གཞན་པའི་འཇིག་རྟེན་པའི་ཤེས་རབ་ཐམས་ཅད་ཤེས་པ་ཁོ་ན་ཡིན་པའི་ཕྱིར། ལྟ་
བ་ཉོན་མོངས་ཅན་ལྔ་དང༌། འཇིག་རྟེན་པའི་ཡང་དག་པའི་ལྟ་བ་དྲུག་ནི་ཤེས་པ་ཡིན་པར་
མ་ཟད་ལྟ་བའང་ཡིན་པའི་ཕྱིར། མཐོང་ལམ་བཟོད་པ་བརྒྱད་ཆོས་ཅན། རང་ཡུལ་དངོས་
སུ་ངེས་པའི་ངེས་ཤེས་མ་ཡིན་ཏེ། རང་རང་གི་ངོས་སྐལ་གྱི་སྤང་བྱའི་ས་བོན་གྱི་དངོས་
གཉེན་པར་ཆད་མེད་ལམ་ཡིན་པའི་ཕྱིར། ཟད་མི་སྐྱེ་ཤེས་པའི་ཡེ་ཤེས་ཆོས་ཅན། ཡང་
དག་པའི་ལྟ་བ་མ་ཡིན་ཏེ། ཡང་དག་པར་རྟོག་ཅིང་ཚོལ་བའི་ངེས་རྟོག་མ་ཡིན་པའི་
~485~

མཛོད་ཉི་མའི་དཀྱིལ་འཁོར།
ཕྱིར། །དེ་གཉིས་ལས་གཞན་པའི་འཕགས་རྒྱུད་ཀྱི་ཤེས་རབ་རྣམས་ཆོས་ཅན། གཉིས་ཀ་
ཡིན་ཏེ། རང་ཡུལ་ལ་ཐེ་ཚོམ་སྤངས་ཤིང་། ངེས་པར་རྟོག་པ་ཡིན་པའི་ཕྱིར། འཇིག་རྟེན་
པའི་ཤེས་རབ་ཐམས་ཅད་ཆོས་ཅན། ཤེས་པ་ཡིན་ཏེ། རིག་པ་ཡིན་པའི་ཕྱིར། དཔེར་ན་
གོང་དུ་བསྟན་པའི་བཟོད་ཤེས་རྣམས་བཞིན་ནོ། །འཇིག་རྟེན་པའི་ལྟ་བ་དྲུག་ཆོས་ཅན། ལྟ་
བ་ཡིན་ཏེ། ཡུལ་ལ་ངེས་པར་རྟོགས་པའི་ཤེས་པ་ཡིན་པའི་ཕྱིར། །དེ་སྐད་དུའང་། དྲི་མེད་
བཟོད་རྣམས་ཤེས་པ་མིན། །ཟད་དང་མི་སྐྱེའི་བློ་ལྟ་མིན། དེ་ལས་གཞན་འཕགས་བློ་གཉིས་
ཀ །གཞན་ཤེས་དྲུག་ནི་ལྟ་བའང་ཡིན། །ཞེས་གསུངས།
༈ །གཉིས་པ་ལ་ལྔ། བསྡུ་བ་ཡུལ་དང་བཅས་པ། དབྱེ་བ་ཁྱད་པར་དང་བཅས་པ།
གྲངས་ངེས་གཉེན་པོའི་བྱེ་བྲག་དང་བཅས་པ། རྣམ་པའི་བྱེ་བྲག །ཆོས་ཀྱི་ཁྱད་པར་
རོ། །དང་པོ་ནི། གསལ་ཞིང་རིག་པ། ཤེས་པའི་མཚན་ཉིད། གསལ་བས་ངོ་བོ་མཚོན།
རིག་པས་བྱེད་ལས་མཚོན། ཤེས་པ་ཐམས་ཅད་བསྡུ་ན། གཉིས་སུ་འདུས་ཏེ་ཟག་བཅས་
ཀྱི་ཤེས་པ་དང་། ཟག་མེད་ཀྱི་ཤེས་པ་གཉིས་སུ་འདུས་པའི་ཕྱིར། །དང་པོ་དང་ཀུན་རྫོབ་
ཤེས་པ་དོན་ཅིག་སྟེ། བུམ་རྣམས་སོགས་རང་ཡུལ་ཀུན་རྫོབ་པ་ལ་དམིགས་པའི་ཤེས་པ་ཁོ་
ན་ཡིན་པའི་ཕྱིར། གཉིས་པ་ལ་གཉིས་སུ་འདུས་ཏེ། ཆོས་ཤེས་དང་རྗེས་ཤེས་གཉིས་སུ་
འདུས་པའི་ཕྱིར། ཀུན་རྫོབ་ཤེས་པའི་ཡུལ་ཡང་གཉིས་སུ་འདུས་ཏེ། འདུས་བྱས་དང་།
འདུས་མ་བྱས་ཀྱི་ཆོས་གཉིས་སུ་འཇུག་པའི་ཕྱིར། ཆོས་ཤེས་ཀྱི་ཡུལ་ནི་འདོད་པའི་སས་
བསྡུས་ཀྱི་བདེན་པཞི་ལྟ་བུ་རྗེས་ཤེས་ཀྱི་ཡུལ་ནི་ཁམས་གོང་མ་གཉིས་ཀྱི་སས་བསྡུས་ཀྱི་
བདེན་པ་བཞི་ལྟ་བུ། དེ་སྐད་དུའང་། ཤེས་པ་ཟག་བཅས་ཟག་པ་མེད། དང་པོ་ཀུན་རྫོབ་
ཅེས་བྱའོ། །ཟག་མེད་རྣམ་གཉིས་ཆོས་དང་ནི། རྗེས་སུ་ཤེས་པ་ཁོ་ན་ཡིན། ཀུན་རྫོབ་ཡུལ་
ནི་ཐམས་ཅད་དོ། །ཆོས་ཤེས་བྱ་བའི་སྤྱོད་ཡུལ་ནི། འདོད་པའི་སྡུག་བསྔལ་ལ་སོགས་
ཡིན། རྗེས་སུ་ཤེས་པའི་སྤྱོད་ཡུལ་ནི། གོང་མའི་སྡུག་བསྔལ་ལ་སོགས་ཡིན། ཞེས་
~486~

མཛོད་ཉི་མའི་དཀྱིལ་འཁོར།
གསུངས། གཉིས་པ་ལ། དབྱེ་བ་དང༌། དངོས་དག་ཁྱད་པར་རོ། །དང་པོ་ནི། ཤེས་པ་ལ་
དབྱེ་ན་བཅུ་ཡོད་དེ། ཆོས་ཤེས་རྗེས་ཤེས་ཀུན་རྫོབ་ཤེས་པ་གཞན་སེམས་ཤེས་
པ། །བདེན་བཞི་ཤེས་པ་བཞི། ཟད་པ་ཤེས་པ། མི་སྐྱེ་བ་ཤེས་པ་རྣམས་སུ་ཡོད་པའི་ཕྱིར་
ཏེ། དེ་སྐད་དུའང་། རང་འགྲེལ་ལས། དེ་ལྟར་ན་དེ་དག་ནི་ཤེས་པ་བཅུ་ཡིན་ཏེ། འདི་ལྟ་སྟེ།
ཆོས་ཤེས་པ་དང་། རྗེས་སུ་ཤེས་པ་དང་། ཀུན་རྫོབ་ཤེས་པ་དང་། ཕ་རོལ་གྱི་སེམས་ཤེས་
པ་དང་། སྡུག་བསྔལ་ཤེས་པ་དང་། ཀུན་འབྱུང་ཤེས་པ་དང་། འགོག་པ་ཤེས་པ་དང་། ལམ་
ཤེས་པ་དང་། ཟད་པ་ཤེས་པ་དང་། མི་སྐྱེ་བ་ཤེས་པའོ། །ཞེས་དང༌། རྩ་བར་དེ་དག་ཉིད་
བདེན་བྱེ་བྲག་གིས། བཞི་སྟེ་རྣམ་པཞི་དེ་དག་ནི། མི་སྐྱེ་བ་དང་ཟད་པ་ཤེས་དེ་ཉིད་དང་པོ་
སྐྱེས་པ་ནི། སྡུག་བསྔལ་རྒྱུ་རྗེས་ཤེས་པ་ཡིན། བཞི་ལས་ཕ་རོལ་སེམས་རིག་པ། །ཅེས་
དང་། ཆོས་ཤེས། རྗེས་ཤེས། ལམ་ཤེས། ཀུན་རྫོབ་ཤེས་པ་བཞི་ལས་གཞན་སེམས་ཤེས་
པ་བཞག་སྟེ། དེ་དེ་བཞིའི་བདག་ཉིད་ཡིན་པའི་ཕྱིར། འོ་ན་སེམས་ཤེས་དེས་གང་ཡུལ་དུ་
བྱེད་ཅེ་ན། ས་འདས་པ་སྟེ་འོག་མའི་སེམས་ཤེས་ཀྱི། གོང་མའི་སེམས་མི་རིག །དབང་པོ་
འདས་པ་སྟེ་དབང་རྟུལ་དད་མོས་པའི་སེམས་ཤེས་ཀྱིས་དབང་རྣོན་མཐོང་ཐོབ་པའི་སེམས་
མི་རིག །གང་ཟག་འདས་པ་སྟེ། ཕྱིར་འོང་གི་སེམས་ཤེས་ཀྱིས་དགྲ་བཅོམ་པའི་སེམས་མི་
རིག་སྟེ། དེ་དང་དེའི་ཡུལ་འདས་པའི་ཕྱིར། སེམས་ཤེས་ཀྱིས་རང་ཡུལ་ཞིག་པ་དང་། མི་
སྐྱེ་བ་མི་རིག་སྟེ། ད་ལྟར་པའི་ཡུལ་ཅན་ཡིན་པའི་ཕྱིར། ཆོས་ཤེས་དང་རྗེས་ཤེས་ལ་
གནས་པའི་སེམས་ཤེས་ཀྱིས་ཕན་ཚུན་མི་རིག་སྟེ། དེ་གཉིས་ཀྱི་དམིགས་པ་ནི་འདོད་པ་
དང༌། གོང་མའི་གཉེན་པོ་ཟག་མེད་ཀྱི་ལམ་ཡིན་པའི་ཕྱིར། དེ་སྐད་དུའང་། དེ་ནི་ས་དབང་
གང་ཟག་འདས། ཞིག་དང་མ་སྐྱེས་མི་རིག་གོ །ཆོས་རྗེས་བློ་ཕྱོགས་ཕན་ཚུན་མིན། ཞེས་
དང་། རང་འགྲེལ་ལས། ཕ་རོལ་གྱིས་ས་ཤེས་པས་ཆོས་ཤེས་པའི་ཕྱོགས་དང་མཐུན་པས་
ཀྱང་རྗེས་སུ་ཤེས་པའི་ཕྱོགས་དང་མཐུན་པའི་སེམས་མི་ཤེས་ལ། །རྗེས་སུ་ཤེས་པའི་
~487~

མཛོད་ཉི་མའི་དཀྱིལ་འཁོར།
ཕྱོགས་དང་མཐུན་པས་ཀྱང་ཆོས་ཤེས་པའི་ཕྱོགས་དང་མཐུན་པའི་སེམས་མི་ཤེས་ཏེ། དེ་
གཉིས་ནི་འདོད་པའི་ཁམས་དང་། ཁམས་གོང་མའི་གཉེན་པོ་ལ་དམིགས་པའི་ཕྱིར་
རོ། །ཞེས་གསུངས། གཉིས་པ་ནི། ཟད་པ་ཤེས་པ་དང་། མི་སྐྱེ་བ་ཤེས་པའི་ཁྱད་པར་
བཞག་ཏུ་ཡོད་དེ། —བདེན་བཞི་བསྒོམས་པ་མཐར་ཕྱིན་པའི་རྡོ་རྗེ་ལྟ་བུའི་ཏིང་ངེ་འཛིན་
ལས་བྱུང་བའི་ལོག་ཞུགས་བཅུ་དྲུག་སྤངས་པའི་དགྲ་བཅོམ་པའི་ཤེས་པ་སྐད་ཅིག་དང་
པོ་དེ་ཟད་པ་ཤེས་པ་ཡིན། ཟད་པ་ཤེས་པས་དངོས་ཀྱི་ཉེར་ལེན་བྱས་པ་ལས་བྱུང་བའི་དགྲ་
བཅོམ་པའི་མཁྱེན་པ་དེ་མི་སྐྱེ་བ་ཤེས་པའི་བློ་ཡིན་པའི་ཕྱིར་ཏེ། ཟད་པ་ཤེས་པ་བདེན་
རྣམས་ལ། ཡོངས་ཤེས་ལ་སོགས་པ་ངེས་པའོ། །ཡོངས་ཤེས་བྱར་མེད་ཅེས་ལ་
སོགས།།མི་སྐྱེ་བའི་བློར་འདོད་དོ། །ཞེས་གསུངས། དེ་ཡང་ཁ་ཆེ་བྱེ་བྲག་སྨྲ་བས། འདི་
གཉིས་ཀ་རྗེས་ཐོཔ་ཡེ་ཤེས་སུ་འདོད། འདི་རང་ལུག་ལ། འདི་གཉིས་ལ་མཉམ་བཞག་དང༌།
རྗེས་ཐོབ་ཡེ་ཤེས་གཉིས་ཀའི་ཆ་ཡོད་པར་བཞེད་ལ། མངོན་པ་གོང་མ་བས། ཀུནའབྱུང་
བདེན་པ་མ་ལུས་པར་སྤངས་པའི་མཁྱེན་པ་ལ་ཟད་པ་ཤེས་པ་དང་། སྡུག་ཀུན་གཉིས་ཀ་
སླར་སྐྱེར་མི་རུང་གི་ཆོས་ཅན་དུ་བྱས་པའི་མཁྱེན་པ་ལ་མི་སྐྱེ་བ་ཤེས་པའི་བློར་གསུངས།
དབུ་མ་པས་དོན་དམ་པར་དྲི་མ་ཟད་མི་སྐྱེ་མངོན་སུམ་དུ་ཤེས་པའི་ཡེ་ཤེས་མཐར་ཐུག་པ་
དེ་ལ། །བྱང་ཆུབ་ཆེན་པོ་ཞེས་པ་ཤེད་དེ། །རྒྱན་ལས། དྲི་མ་ཟད་དང་མི་སྐྱེ་བའི།།ཡེ་ཤེས་
བྱང་ཆུབ་ཅེས་བརྗོད་དེ། ཟད་མེད་སྐྱེ་མེད་ཕྱིར་དེ་དག །གོ་རིམ་བཞིན་དུ་ཤེས་པར་བྱ།
ཞེས་གསུངས། གསུམ་པ་ནི། ཤེས་པ་ལ་བཅུར་གྲངས་ངེས་ཏེ། ཡུལ་གྱི་རང་བཞིན་
ཕལ་ཆེར་ཀུན་རྫོབ་པ་ཡིན་པའི་ཀུན་རྫོབ་ཤེས་པ་བཞག །འདོད་པའི་གཉེན་པོ་ལས་ཆོས་
ཤེས་དང་། ཁམས་གོང་མའི་གཉེན་པོ་ལས། རྗེས་ཤེས་བཞག །རྣམ་པ་ལས་སྡུག་ཀུན་
ཤེས་པ་དང༌། རྣམ་པ་དང་སྤྱོད་ཡུལ་གཉིས་ཀ་ལས་འགོག་ལམ་ཤེས་པ་དང་། སྦྱོར་བ་
བྱས་པ་ལས་ཕ་རོལ་སེམས་ཤེས་དང་། བྱ་བ་བྱས་པ་ལས་ཟད་ཤེས་དང༌། རྒྱུ་བྱས་པ་
488

མཛོད་ཉི་མའི་དཀྱིལ་འཁོར།
ལས་མི་སྐེ་བ་ཤེས་པ་བཞག་པའི་ཕྱིར་ཏེ། ཀུན་རྫོབ་ཤེས་པ་ཕལ་ཆེར་ཀུན་རྫོབ་པ་ལ་
དམིགས་པས་ཤེས་པ་ཡིན། ཆོས་ཤེས་འདོད་པའི་གཉེན་པོ། །རྗེས་ཤེས་ཁམས་གོང་མའི་
གཉེན་པོ་ཡིན། དམིགས་པ་འདྲ་ཡང་། སྡུག་ཀུན་ཤེས་པ་གཉིས་རྣམས་མི་རྟག་སྡུག་
བསྔལ་སོགས་དང་། རྒྱུ་ཀུན་འབྱུང་སོགས་ཀྱི་རྣམ་པ་ཐ་དད་ཅན་ཡིན། འགོག་ལམ་ཤེས་
པ་གཉིས་རྣམ་པ་དང་སྤྱོད་ཡུལ་གཉིས་ཀ་་ཐ་དད་པ་ཡིན། སེམས་ཤེས་ཀྱི་སེམས་བྱུང་
ཡང་ཤེས་མོད། གཙོ་བོ་སེམས་ཤེས་པའི་ཕྱིར་དུ། སྦྱོར་བ་བྱས་པ་ལས་གྲུབ་པ་ཡིན། ཟད་
བཤེས་པ་བྱ་བ་བྱས་པའི་རྒྱུ་ལས། དང་པོ་ཉིད་དུ་སྐྱེས་པ་ཡིན། མི་སྐྱེ་བ་ཤེས་པ་ནི་ཟག་
མེད་ཀྱི་ཤེས་པ་ཐམས་ཅད་ཀྱི་སྐལ་མཉམ་ཀྱི་རྒྱུ་ལས་སྐྱེས་པ་ཡིན་པའི་ཕྱིར་ཏེ། དེ་སྐད་
དུའང་། རང་བཞིན་དང་ནི་གཉེན་པོ་དང་། རྣམ་པ་རྣམ་པ་སྤྱོད་ཡུལ་དང་། སྦྱོར་དང་བྱ་བ་
བྱས་ཉིད་དང༌། རྒྱུ་རྒྱས་པ་ལས་བཅུ་ཡིན་ནོ། །ཞེས་གསུངས་པའི་ཕྱིར། རང་འགྲེལ་ལས།
རྒྱུ་བདུན་གྱིས་ཤེས་པ་བཅུར་རྣམ་བར་བཞག་གོ །ཞེས་གྲགས་ཏེ། རང་བཞིན་ལས་ནི་
ཀུན་རྫོབ་ཤེས་པ་སྟེ། དོན་དམ་པ་མི་ཤེས་པའི་ཕྱིར་རོ། །གཉེན་པོ་ལས་ནི་ཆོས་དང་རྗེས་
སུ་ཤེས་པ་དག་སྟེ། འདོད་པའི་ཁམས་དང༌། །ཁམས་གོང་མའི་གཉེན་པོ་ཡིན་པའི་ཕྱིར་
རོ། །རྣམ་པ་ལས་ནི་སྡུག་བསྔལ་དང་ཀུན་འབྱུང་ཤེས་བ་དག་སྟེ། དམིགས་པ་ཐ་མི་དད་
པའི་ཕྱིར་རོ། །རྣམ་པ་དང་དམིགས་པ་ལས་ནི་འགོག་པ་དང་ལམ་ཤེས་པ་དག་སྟེ། རྣམ་པ་
དང་དམིགས་པ་ཐ་མི་དད་པའི་ཕྱིར་རོ། །སྦྱོར་བ་ལམ་ནི་ཕ་རོལ་གྱི་སེམས་ཤེས་པ་སྟེ།
དེས་ནི་སེམས་ལས་བྱུང་བ་རྣམས་ཀྱང་། ཤེས་པ་ཡིན་མོད་ཀྱི་སེམས་ཤེས་པར་བྱ་བའི་
ཕྱིར་སྦྱོར་བ་བྱས་པ་ལས་གྲུབ་པའི་ཕྱིར་ཕ་རོལ་གྱི་སེམས་ཤེས་ཞེས་བཤད་དོ། །བྱ་བ་
བྱས་པ་ལས་ནི་ཟད་པཤེས་པ་སྟེ། བྱ་བ་བྱས་པའི་རྒྱུ་དང་པོ་ཉིད་དུ་སྐྱེས་པའི་ཕྱིར་རོ། །
རྒྱུ་རྒྱས་པ་ལས་ནི་མི་སྐྱེ་བ་ཤེས་པ་སྟེ་ཟད་པ་མེད་པའི་ཤེས་པ་ཐམས་ཅད་ཀྱི་རྒྱུ་ཅན་ཡིན་
པའི་ཕྱིར་རོ། །ཞེས་གསུངས་པའི་ཕྱིར། འོ་ན་ཆོས་ཤེས་འདོད་པའི་གཉེན་པོ་དང་། རྗེས་
N489-

མཛོད་ཉི་མའི་དཀྱིལ་འཁོར།.
ཤེས་ཁམས་གོང་མའི་གཉེན་པོ་ཡིན་ན། དེ་ཁོ་ནར་ངེས་སམ་སྙམ་ན། མཐོང་ལམ་ལ་ངེས་
ཀྱི། སྒོམ་ལམ་ལ་མ་ངེས་ཏེ། སྒོམ་ལམ་འགོག་ལམ་ཆོས་ཤེས་གཉིས། ཁམས་གསུམ་པའི་
གཉེན་པོ་ཡིན་པ་སྲིད་པའི་ཕྱིར། སྒོམ་པའི་ལམ་ལ་འགོག་པའམ། ལམ་ལ་ཆོས་ཤེས་གང་
ཡིན་དེ། ཁམས་གསུམ་གྱི་ནི་གཉེན་པོ་ཡིན། ཞེས་གསུངས། འདོད་ཁམས་ཀྱི་གཉེན་པོ་
རྗེས་ཤེས་ཀྱིས་བྱེད་མི་སྲིད་དེ། །ཆོས་ཤེས་མ་སྐྱེས་པར་རྗེས་ཤེས་མི་སྐྱེ། ཆོས་ཤེས་
སྐྱེས་པའི་ཚེ། ཆོས་ཤེས་ཀྱི་འདོད་པ་ལས་རྒྱལ་བར་བྱས་ཟིན་པའི་ཕྱིར་ཏེ། འདོད་པའི་
ཁམས་ཀྱིས་རྗེས་མ་ཡིན།། ཞེས་གསུངས། བཞི་པ་ནི། ཤེས་པ་བཅུ་ཡུལ་གང་གི་རྣམ་པ་
ཅན་ཡིན་པ་བཞག་ཏུ་ཡོད་དེ། ཆོས་ཤེས་དང་རྗེས་ཤེས་ཀུན་རྫོབ་ཤེས་པ་སྟེ་གསུམ་མི་
རྟག་ལ་སོགས་བཅུ་དྲུག་གི་རྣམ་པ་ཅན་ཡིན། ཀུན་རྫོབ་ཤེས་པ་དེར་མ་ཟད་དེ་ལས་གཞན་
དུའང་ཆོས་རྣམས་ཀྱི་རང་དང་སྤྱིའི་མཚན་ཉིད་ཀྱི་རྣམ་པ་ཅན་ཡང་ཡིན།བདེན་བཞི་
ཤེས་པ་རང་རང་གི་བདེན་པའི་རྣམ་པ་ཅན་ཡིན་པའི་ཕྱིར། ཕ་རོལ་སེམས་ཤེས་དྲི་མེད་
ཀྱང་དེ་བཞིན་དུ་བདེན་བཞིའི་རྣམ་པ་ཅན་ཡིན། ཕ་རོལ་སེམས་ཤེས་ཟག་བཅས་རང་གི་
ཡུལ་དུ་གྱུར་པའི་སེམས་སེམས་བྱུང་གང་རུང་གི་རྣམ་པ་ཅན་ཡིནཅིང་། དེ་ཡང་ཕ་རོལ་
སེམས་ཤེས་ཀྱིས་སེམས་སེམས་བྱུང་གཅིག་པར་མི་འཛིན་ཏེ། དེ་སེམས་སོ་སྙམ་དུ་
འཛིན་པའི་ཚེ་སེམས་བྱུང་མི་འཛིན། །དེས་སེམས་བྱུང་ངོ་སྙམ་དུ་འཛིན་པའི་ཚེ་སེམས་
མི་འཛིན་པའི་ཕྱིར། །དཔེར་ན་དྲི་མ་འོ་སྙམ་དུ་འཛིན་པའི་ཆོས་གོས་མི་འཛིན། གོས་སོ་
སྙམ་དུ་འཛིན་པའི་ཚེ་དྲི་མ་མི་འཛིན་པ་བཞིན་ནོ། །ལྷག་མ་ཟད་མི་སྐྱེ་ཤེས་པའི་ཡེ་ཤེས་ནི།
སྟོང་བདག་མེད་གཉིས་མ་གཏོགས་བཅུ་བཞིའི་རྣམ་པ་ཅན་ཡིན། །སྟོང་པདག་མེད་མ་
གཏོགས་ཏེ། དེ་གཉིས་ཀྱི་སྟོབས་ཀྱིས་རྗེས་ཐོབ་ཏུ་བདག་གི་སྐྱེ་བ་ཟད་དོ་འདི་ལས་སྲིད་
པ་གཞན་མི་ཤེས་སོ། །ཞེས་བདག་གི་ཐ་སྙད་འདོགས་ལ། སྟོང་བདག་མེད་སྒོམ་སྟོབས་
ཀྱིས་ཐ་སྙད་དེ་ལྟར་འདོགས་པར་མི་འཐད་པའི་ཕྱིར། དེ་སྐད་དུ་འང་། ཆོས་ཤེས་པ་དང་
ལ490~

མཛོད་ཉི་མའི་དཀྱིལ་འཁོར།
རྗེས་སུ་ཤེས། རྣམ་པ་བཅུ་དྲུག་ཀུན་རྫོབ་ནི། དེ་བཞིན་དུའང་རང་རང་གི །བདེན་པའི་རྣམ་
པ་བཞི་ཡིན་ནོ། །ཕ་རོལ་ཡིན་ཤེས་དྲི་མེད་ཀྱང་། དེ་བཞིན་དྲི་མ་དང་བཅས་ནི། ཤེས་བྱ་
རང་གི་མཚན་ཉིད་རྣམས། རྫས་རེ་རེ་ཞིག་སྤྱོད་ཡུལ་ལོ། །ཞེས་གསུངས། གལ་ཏེ་དྲི་མེད་
ཀྱི་ལམ་ལ་རྣམ་པ་བཅུ་དྲུག་ལས་གཞན། རང་གི་མཚན་ཉིད་ཀྱི་རྣམ་པ་ཡོད་དམ་མེད་ཅེ་ན།
ཁ་ཆེ་བྱེ་བྲག་སྨྲ་བ་དེ་མེད་པར་འདོད་དེ། དྲི་མེད་བཅུ་དྲུག་གཞན་རྣམས་མེད། །ཞེས་པ་ཁ་
ཆེ་བའི་ལུགས་ཡིན་པའི་ཕྱིར། །གཞན་ཉི་འོག་བྱེ་བྲག་ཏུ་སྨྲ་བ་དེ་ལ་དེར་མ་ཟད། རང་གི་
མཚན་ཉིད་ཀྱི་རྣམ་པའང་ཡོད་དེ། བསྟན་བཅོས་རྣམ་ཤེས་ཀྱི་ཚོགས་ལས། མི་ལྡན་པའི་
སེམས་ཀྱིས་འདོད་པ་ལྡན་པའི་ཆོས་རྣམས་ཤེས་པར་འགྱུར་བ་ཡོད་དམ་ཞེ་ན། ཤེས་པར་
འགྱུར་ཏེ། རིགས་པས་བསྐྱེད་པའི་སྒོ་ནས་མི་རྟག་པ་དང་སྡུག་བསྔལ་བ་དང་སྟོང་པ་དང་
བདག་མེད་པ་དང་རྒྱུ་དང་ཀུན་འབྱུང་བ་དང་རབ་ཏུ་སྐྱེ་བ་དང་། རྐྱེན་གྱི་རྣམ་པ་དང་། འདི་
ནི་གནས་ཡོད་དོ། །འདི་ནི་གཞི་ཡོད་དོ། །ཞེས་གསུངས་པའི་གནས་ཡོད་དང་། གཞི་ཡོད་
ཀྱི་རྣམ་པ་ཡོད་པའི་ཕྱིར། ཞེས་བཤད་དེ། གཞན་ཡོད་ཅེས་པ་བསྟན་བཅོས་ལས། ཞེས་
པས་ཉི་འོག་པས་བཞེས་པ་བསྐྱར་བའི་ཕྱིར། །འོ་ན་མི་རྟག་སོགས་བཅུ་དྲུག་པོ་རྫས་དུར་
འདུ་ཅེ་ན། ཁ་ཅིག །སྡུག་བསྔལ་གྱི་བཞི་དང་། བདེན་པ་ཕྱི་མ་གསུམ་གྱི་རྣམ་པ་རེ་རེ་སྟེ་
བདུན་རྫས་སུ་ཡོད་པའི་རྫས་བདུན་དུ་འདུས་ཀྱི། གཞན་རྣམས་རྣམ་གྲངས་པ་ཡིན་ཏེ།
དཔེར་ན་དབང་པོ་དང་བརྒྱ་བྱིན་ཅེས་པ་བཞིན་ནོ། །ཞེས་ཟེར་བྱེ་བྲག་སྨྲ་བས་རྣམ་པ་བཅུ་
དྲུག་རྫས་སོ་སོ་བར་བཞེད་དེ། །རྫས་སུ་རྣམ་པ་བཅུ་དྲུག་གོ།ཞེས་གསུངས་པས་སོ། །
བཅུ་དྲུག་པོ་སོ་སོར་མངོན་དུ་བྱེད་དགོས་པའི་ཕྱིར། ཞེས་ཟེར། འོ་ན་རྣམ་པའི་ངོ་བོ་གང་
ཞེ་ན། བྱེ་བྲག་སྨྲ་བ་ན་རེ། རྣམ་པའི་ངོ་པོ་ཤེས་རབ་ཡིན་ལ། འོན་ཀྱང་རྣམ་པ་དང་བཅས་
པའི་སེམས་སེམས་བྱུང་གི་དམིགས་པ་འཛིན་པར་བྱེད་པ། དེ་ཡང་། ཡོད་ན་རྣམ་པ་ཡིན་
པས་ཁྱབ་སྟེ། ཡོད་ན་གཟུང་བྱ་ཡིན་པས་ཁྱབ་པའི་ཕྱིར། ཞེས་བཞེད། མདོ་སྡེ་པ་ན་རེ།
~491 ~

མཛོད་ཉི་མའི་དཀྱིལ་འཁོར།
ཤེས་རབ་ཤེས་རབ་དང་བཅས་པར་ཐལ། །ཤེས་རབ་ཀྱི་ངོ་བོ་རྣམ་པ་ཡིན། དེ་རྣམ་པ་དང་
བཅས་པའི་ཕྱིར་ཞེས་ཟེར་ཞིང་མདོ་སྡེ་པ་རང་གི་ལུགས་ལ།།སེམས་སེམས་བྱུང་གི་
དམིགས་པ་འཛིན་པར་བྱེད་པས་འཛིན་སྟངས་ཀྱི་བྱེ་བྲག་རྣམ་པ་ཡིན་ནོ། །ཞེས་ཟེར། དེ་
སྐད་དུའང་། རྣམ་པ་ཤེས་རབ་དང་བཅས་པ། དམིགས་པ་བཅས་པས་འཛིན་པར་བྱེད།
ཡོད་པ་ཐམས་ཅད་བཟུང་བྱ་ཡིན། ཞེས་གསུངས། ལྔ་པ་ནི། ཤེས་པ་བཅུ་པོ་ལ་དགེ་མི་
དགེ་ལུང་མ་བསྟན་གྱི་ཁྱད་པར་བཞག་ཏུ་ཡོད་དེ། ཁམས་གསུམ་གྱི་ཟག་བཅས་ཀྱི་ཤེས་
པ་ཐམས་ཅད་ཀུན་རྫོབ་ཤེས་པ་ཡིན་པས། ཀུན་རྫོབ་ཤེས་པ་ལ་དགེ་སོགས་གསུམ་ཀའི་
ཆ་ཡོད། ལྷག་མ་དགུ་པོ་གང་རུང་ལ་དགེ་བ་ཡིན་པས་ཁྱབ་པའི་ཕྱིར་ཏེ། དང་པོ་རྣམ་
གསུམ་གཞན་རྣམས་དགེ །ཞེས་གསུངས་པའི་ཕྱིར། འོ་ན་སེམས་ཤེས་དེ་ནི་རྣམ་གསུམ་
གང་། རྟོག་དང་རིགས་སྔགས་ཀྱི་བྱས་པའང་། ཞེས་གསུངས་པ་དང་འགལ་ལོ། །ཞེ་ན་
སྐྱོན་མེད་དེ། དེར་བཤད་པའི་སེམས་ཤིས་དེ་ཤེས་པ་བཅུའི་སེམས་ཤེས་མ་ཡིན་པའི་
ཕྱིར།།འོ་ན་དེ་ཤེས་པ་བཅུར་མ་བསྡུས་པར་ཐལ་ལོ། །ཞེ་ན་མ་ཁྱང་སྟེ། དེ་ཀུན་རྫོབ་ཤེས་
པའི་ནང་དུ་འདུས་པའི་ཕྱིར། །འོ་ན་ཤེས་པ་བཅུ་པོ་དེ། ས་གང་ན་དུ་ཅེ་ན། བཞག་ཏུ་ཡོད་
དེ། ཀུན་རྫོབ་ཤེས་པ་ལ་ཁམས་གསུམ་ཀས་བསྡུས་པའི་ཆ་ཡོད། ཆོས་ཤེས་ལ་བསམ་
གཏན་ས་དྲུག་གིས་བསྡུས་པའི་ཆ་ཡོད། རྗེས་ཤེས་ལ་ཟག་མེད་ས་དགུས་བསྡུས་པའི་ཆ་
ཡོད་རྗེས་ཤེས་དེ་བཞིན་དུ་བདེན་བཞི་ཤེས་པ་དང་། ཟད་མི་སྐྱེ་ཤེས་པ་རྣམས་ལའང་ཟག་
མེད་ས་དགུས་བསྡུས་པའི་ཆ་ཡོད། ཕ་རོལ་སེམས་ཤེས་པ་ལ་བསམ་གཏན་གྱི་དངོས་
གཞིས་བསྡུས་པའི་ཆ་ཡོད་པའི་ཕྱིར་ཏེ། དང་པོ་ས་རྣམས་ཐམས་ཅད་ན། དྲུག་ན་ཆོས་
ཤེས་བྱ་བའོ། །དགུ་ན་རྗེས་ཤེས་བྱ་དེ་བཞིན། དྲུག་ནི་ཡིད་ཤེས་བསམ་གཏན་བཞི། ཞེས་
གསུངས། འོ་ན་ཤེས་པ་བཅུ་པོ་དེ་ཁམས་གང་གི་རྟེན་ཅན་དུ་ཡོད་ཅེ་ན། བཞག་ཏུ་ཡོད་དེ།
ཕ་རོལ་སེམས་ཤེས་དེ་འདོད་གཟུགས་གང་རུང་གི་རྟེན་ཅན་ཡིན་པས་ཁྱབ། ཆོས་ཤེས་དེ་
~492~

མཛོད་ཉི་མའི་དཀྱིལ་འཁོར།
འདོད་རྟེན་ཅན་ཡིན་པས་ཁྱབ། ལྷག་མ་ཤེས་པ་བརྒྱད་ལ་ཁམས་གསུམ་ཀའི་རྟེན་ཅན་
ཡོད་པའི་ཕྱིར་ཏེ། དེ་ནི་འདོད་དང་གཟུགས་རྟེན་ཅན། ཆོས་ཤེས་ཞེས་བྱ་འདོད་རྟེན་ཅན།
ཁམས་གསུམ་པ་ཡི་རྟེན་ཅན་གཞན། ཞེས་གསུངས། གཞན་རྣམས་སླ།
༈ །གཉིས་པ་ཤེས་པའི་ལྡན་པ་བཤད་པ་ནི། ཤེས་པ་དུ་གང་ཟག་ལ་ལྡན་་ཅེ་ན།
བཞག་ཏུ་ཡོད་དེ། འདོད་པ་ལ་འདོད་ཆགས་དང་མ་བྲལ་བའི་སོ་སྐྱེ་ཀུན་རྫོབ་ཤེས་པ་
གཅིག་པོ་དང་ལྡན། །འདོད་པ་ལ་འདོད་ཆགས་དང་བྲལ་བའི་སོ་སྐྱེ་ཀུན་རྫོབ་ཤེས་པ་ཕ་
རོལ་སེམས་ཤེས་ཏེ་གཉིས་དང་ལྡན་པ་སྲིད། ཟག་མེད་སྐད་ཅིག་དང་པོ་ལ་གནས་པའི་
འཕགས་པ་ཆགས་ཅན། འདོད་པ་ལ་འདོད་ཆགས་དང་མ་བྲལ་བ་ནི་ཀུན་རྫོབ་ཤེས་པ་
གཅིག་པོ་དང་ལྡན། ཟག་མེད་སྐད་ཅིག་གཉིས་པ་ལ་གནས་པའི་འཕགས་པ། ཀུན་རྫོབ་
ཤེས་པ། ཆོས་ཤེས། སྡུག་བསྔལ་ཤེས་པ་སྟེ་གསུམ་དང་ལྡན། དེ་ཡན་ཆད་ཀྱི་སྐད་ཅིག་མ་
བཞི་པ། དྲུག་པ། བཅུ་པ། བཅུ་བཞི་པ་སྟེ་བཞི་ལ་ནི་ཤེས་པ་རེར་འཕེལ་བ་དང་ལྡན་པ
བདུན་གྱི་བར་ལྡན་ཏེ་སྡུག་བསྔལ་རྗེས་ཤེས་ལ་རྗེས་ཤེས་འཕེལ་བས་བཞི། །ཀུན་འབྱུང་
ཆོས་ཤེས་ལ་ཀུན་འབྱུང་ཤེས་པ་འཕེལ་བས་ལྔ། འགོག་པ་ཆོས་ཤེས་ལ་འགོག་པ་ཤེས་པ་
འཕེལ་བས་དྲུག །ལམ་ཆོས་ཤེས་ལ་ལམ་ཤེས་པ་འཕེལ་བས་བདུན་དང་ལྡན་པའི་
ཕྱིར། །ཆོས་ཤེས་གསར་དུ་མི་འཕེལ་ཏེ་སྔར་ནས་ལྡན་པའི་ཕྱིར་རོ། །སྒོམ་ལམ་པ་འང་དེ་
བདུན་དང་ལྡན་ཏེ། ཆགས་བྲལ་སྔོན་སོང་གི་ཕྱིར་མི་འོང་ཡིན་ན་ཐམས་ཅད་དུ་སེམས་
ཤེས་བསྣན་ནས་སྐད་ཅིག་དང་པོ་ལ་གཉིས་ནས་སྒོམ་ལམ་བར་ཆད་མེད་ལམ་པ་ལ་
བརྒྱད་དང་ལྡན་པའི་བར་དུ་སྦྱར་པར་བྱ་བ་ཡིན་པའི་ཕྱིར། མི་སློབ་པ་ལ་ཟད་མི་སྐྱེ་ཤེས་
པ་ལྡན་པ་ཡིན་པས་ཁྱབ་སྟེ། དེ་སྐད་དུའང་། ཟག་མེད་སྐད་ཅིག་དང་པོ་ལ། ཆགས་ཅན་
ཤེས་པ་གཅིག་དང་ལྡན། གཉིས་པ་ལ་གསུམ་ཡན་ཆད་ནི། བཞི་ལ་རེ་རེ་འཕེལ་དང་ལྡན།
ཞེས་གསུངས། བཞི་པ་གསུམ། ལམ་གང་དུ་ཤེས་པ་དུ་ཐོབ།ས་དུས་ཤེས་པ་དུ་ཐོབ། ཐོབ་
~493~

མཛོད་ཉི་མའི་དཀྱིལ་འཁོར།
པའི་དབྱེ་བའོ། །དང་པོ་ལ་གཉིས། མཐོང་ལམ་དུ་ཤེས་པ་དུ་ཐོབ་དང་། ལམ་གཞན་དུ་ཤེས་
པ་དུ་ཐོབ་བོ། །དང་པོ་ནི། མཐོང་ལམ་ལ་བཟོད་པ་དང་ཤེས་པ་ཇི་ལྟར་སྐྱེས་པ་རྣམས་ལ་
རིགས་འདྲ་མ་འོངས་པ་ཐོབ་ཀྱི། དེ་དག་མངོན་འགྱུར་མི་ཐོབ་སྟེ། མཐོང་ལམ་ལན་གཉིས་
མི་སྐྱེ་བའི་ཕྱིར། དེ་སྐད་དུའང་། མཐོང་པའི་ལམ་ལ་བཟོད་པ་དང་། ཤེས་པ་ཇི་ལྟར་སྐྱེས་
པ་རྣམས། མ་འོངས་པ་འཐོབ། ཞེས་གསུངས་སོ། །གཉིས་པ་ལ་གསུམ། སློབ་ལམ་ལ་
ཐོབ། མི་སློབ་ལམ་ལ་དུ་ཐོབ། བཤད་པའི་ལྷག་མ་ལ་དུ་འཐོབ་པོ། །དང་པོ་ནི། ཆགས་
བཅས་བཅུ་དྲུག་པ་ལ་དྲུག་སོགས་ཀྱི་སྟོན། གཉིས་པ་ནི། ཟད་པ་ཤེས་པ་ལ་དགུའོ། །ཞེས་
སོགས་ཀྱིས་བསྟན་ཏོ། གསུམ་པ་ནི། བཤད་པའི་ལྷག་མ་ལ་བརྒྱད་འཐོབ། ཞེས་སོགས་
ཀྱིས་བསྟན་ཏོ། །གཉིས་པ་ནི། གང་ལས་ཆགས་བྲལ་བྱ་ཕྱིར་གང་། ཐོབ་པ་དེར་ཡང་འོག་
མའང་འཐོབ །ཞེས་སོགས་ཀྱིས་བསྟན་ནོ། །གསུམ་པ་ནི། ཐོབ་པ་ལ་བཞི་ཡོད་དེ། རྙེད་
པའི་ཐོབ་པ། རྟེན་པའི་ཐོབ་པ། གཉེན་པོའི་ཐོབ་པ། ཐག་རིང་བའི་ཐོབ་པ་སྟེ་བཞི་ཡོད་པའི་
ཕྱིར་ཏེ། རྙེད་དང་རྟེན་ཞེས་བྱ་བ་ནི། དགེ་བ་འདུས་བྱས་ཐོབ་པའོ། །གཉེན་པོ་དང་ནི་ཐག་
བསྲིང་པའི། ཐོབ་པ་ཟག་དང་བཅས་པའི་ཡིན། ཞེས་གསུངས།
༈ །ལྔ་པ་ཤེས་པས་བསྡུས་པའི་ཡོན་ཏན་ལ་གཉིས། ཐུན་མོང་མ་ཡིན་པའི་ཡོན་
ཏན་དང་། ཐུན་མོང་པའི་ཡོན་ཏན་ནོ། །དང་པོ་ལ་བསྟན་བཤད་དོ། །དང་པོ་ནི། ཟད་པ་ཤེས་
ལ་ཟག་བཅས་ཀྱང་ཞེས་ཟད་པ་ཤེས་པའི་ཚེ། དགྲ་བཅོམ་པའི་ཡོན་ཏན་འཐོབ་ཚུལ་སྤྱིར་
བསྟན་མོད། དེའི་ཚེ་སངས་རྒྱས་ཁོ་ནས་ཐོབ་པའི་ཡོན་ཏན་དེ་གང་ཞེ་ན། ཟད་པ་མཁྱེན་
པའི་ཚེ་སངས་རྒྱས་ཁོ་ནས་རྙེད་པའི་ཆོས། སློབ་མ་ཉན་རང་དགྲ་བཅོམ་པ་སོགས་གཞན་
དང་ཐུན་མོང་མིན་པ་སྟེ་མ་འདྲེས་པའི་ཆོས་དེ་ལ་བཅོ་བརྒྱད་ཡོད་དེ། སྟོབས་བཅུ་མི་
འཇིགས་པ་བཞི་དྲན་པ་ཉེ་བར་བཞག་པ་གསུམ། ཐུགས་རྗེ་ཆེན་པོ་རྣམས་སུ་ཡོད་པའི་
ཕྱིར་ཏེ། སངས་རྒྱས་ཆོས་ནི་མ་འདྲེས་པ། སྟོབས་ལ་སོགས་པ་བཅོ་བརྒྱད་དེ། ཞེས་
494~

མཛོད་ཉི་མའི་དཀྱིལ་འཁོར།
གསུངས་ཤིང་། རང་འགྲེལ་ལས། གང་དག་སངས་རྒྱས་ཁོ་ན་ཟད་པ་མཁྱེན་པའི་ཚེ་རྙེད་པར་
གྱུར་གྱིས་གཞན་གྱིས་ནི་མིན་པའོ། ། བཅོ་བརྒྱད་གང་ཞེ་ན། སྟོབས་བཅུ་དང༌། མི་འཇིགས་
པ་བཞི་དང་དྲན་པ་ཉེ་བར་བཞག་པ་གསུམ་དང༌། ཐུགས་རྗེ་ཆེན་པོའོ། །ཐུན་མོང་མ་ཡིན་
པས་ན་མ་འདྲེས་པ་ཞེས་བྱའོ། །ཞེས་གསུངས། གཞུང་གཞན་ལས། སྤྱོད་པ་མ་འདྲེས་པ་
དྲུག །རྟོགས་པ་མ་འདྲེས་པ་དྲུག །ཡེ་ཤེས་མ་འདྲེས་པ་གསུམ། འཕྲིན་ལས་མ་འདྲེས་པ་
གསུམ་སྟེ་བཅོ་བརྒྱད་དུ་གསུངས་ཏེ། མདོ་སྡེ་རྒྱན་ལས། སྤྱོད་པ་དང་ནི་རྟོགས་པ་དང་།
ཡེ་ཤེས་དང་ནི་འཕྲིན་ལས་ཀྱིས། ཞེས་གསུངས་ཤིང་། རྒྱུད་བླ་མ་ལས་ཀྱང་། དེ་ལྟར་
གསུངས་སོ། །གཉིས་པ་ལ་བཞི། སྟོབས། མི་འཇིགས་པ། དྲན་པ་ཉེ་བར་བཞག་པ།
ཐུགས་རྗེ་ཆེན་པོ་སྤྲོས་པ་དང་བཅས་པ་བཤད་པའོ། །དང་པོ་ལ། ཐུགས་ཀྱི་སྟོབས་དང་།
སྐུའི་སྟོབས་སོ། །དང་པོ་ནི། སྟོབས་བཅུ་པོ་དེ། ཤེས་པ་བཅུ་གང་གིས། བསྡུས་པ་བཞག་
ཏུ་ཡོད་དེ། གནས་དང་གནས་མིན་པ་མཁྱེན་པའི་སྟོབས་ཤེས་པ་བཅུས་བསྡུས། ལས་ཀྱི་
རྣམ་པར་སྨིན་པ་མཁྱེན་པའི་སྟོབས་འགོག་ལ་ཤེས་པ་མ་བ།ཏོགས་ཤེས་པ་བརྒྱད་ཀྱིས་བསྡུས་
བསམ་གཏན་དང་རྣམ་ཐར་མཁྱེན་པའི་སྟོབས། དབང་པོ་མཆོག་དང་མཆོག་མ་ཡིན་པ་
མཁྱེན་པའི་སྟོབས། མོས་པ་སྣ་ཚོགས་པ་མཁྱེན་པའི་སྟོབས། ཁམས་སྣ་ཚོགས་པ་མཁྱེན་
པའི་སྟོབས་བཞི་པོ། འགོག་ཤེས་མ་གཏོགས་པའི་ཤེས་པ་དགུས་བསྡུས། དམྱལ་བ་ནི་
སངས་རྒྱས་ཀྱི་བར་ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་ལ་ལམ་རང་གི་ངོ་བོ་
མཁྱེན་པ་ལ་བྱས་ན་འགོག་ཤེས་མ་གཏོགས་པ་ཤེས་པ་དགུས་བསྡུས། ལམ་འབྲས་བུ་
དང་བཅས་པ་མཁྱེན་པ་ལ་བྱས་ན་ཤེས་པ་བཅུ་ཀས་བསྡུས། སྔོན་གྱི་གནས་རྗེས་སུ་དྲན་
པ་མཁྱེན་པའི་སྟོབས་དང་། འཆི་འཕོ་བ་དང་སྐྱེ་བ་མཁྱེན་པའི་སྟོབས་གཉིས་ཀུན་རྫོབ་
ཤེས་པས་བསྡུས། ཟག་པ་ཟད་ཕ་མཁྱེན་པའི་སྟོབས་ལ་ཟག་ཟད་རང་གི་ངོ་བོ་མཁྱེན་པ་ལ་
བྱས་ན། ཆོས་ཤེས་རྗེས་ཤེས། འགོག་ཤེས། ཀུན་རྫོབ་ཤེས་པ། ཟད་པ་ཤེས་པ། མི་སྐྱེ་བ་
-495 ~

ཛད་ཉི་མའི་དཀྱིལ་འཁོར།
ཤེས་པ་སྟེ་དྲུག་གིས་བསྡུས། ཟག་པ་ཟད་པའི་རྒྱུད་ལ་ཡོད་པའི་མཁྱེན་པ་ལ་བྱས་ན་ཤེས་
པ་བཅུས་བསྡུས་པ་ཡིན་ཏེ། གནས་དང་གནས་མིན་ཤེས་པ་བཅུ། །ལས་འབྲས་ལ་བརྒྱད་
བསམ་གཏན་སོགས། དབང་པོ་མོས་དང་ཁམས་ལ་ནི། དགུ་འོ་ལམ་དག་ལ་བཅུ་འམ།
གཉིས་ནི་ཀུན་རྫོབ་ཤེས་པ་ཡིན། ཟད་པ་དྲུག་གི་བཅུ་ཡིན་ནོ། །ཞེས་གསུངས། གཞན་སླ།
གཉིས་པ་ནི། སངས་རྒྱས་ཀྱི་སྐུ་ལ་སྲེད་མེད་ཀྱི་བུའི་སྟོབས་མངའ་སྟེ། སྲེད་མེད་བུའི་
སྟོབས་མངའ་འཁྲིགས་པའི་སྐུ། ཞེས་སྐུ་ལ་སྲེད་མེད་བུ་ཡི་སྟོབས། ཞེས་གསུངས། སྲེད་
མེད་ཀྱི་བུའི་སྟོབས་བཞག་ཏུ་ཡོད་དེ། གླང་པོ་ཆེ་བདུན་ཅུའི་སྟོབས་དང་མཉམ་པའི་སྟོབས་
ལ་དེར་འཇོག་པའི་ཕྱིར་ཏེ། གླང་ཆེན་སོགས། བདུན་ཅུས་གླགས་བའི་སྟོབས་ཡིན་
ནོ། །ཞེས་དང་རང་འགྲེལ་ལས། གླང་པོ་ཆེ་ཕལ་པ་བཅུའི་སྟོབས་གང་ཡིན་པ་དེ་ནི་སྤོས་ཀྱི་
གླང་པོ་ཆེ་གཅིག་གི་སྟོབས་ཡིན་ནོ། ། དེ་བཞིན་དུ་ཚན་པོ་ཆེ་དང་། རབ་གནོན་དང་། ཡན་
ལབག་མཆོག་དང་། སྟོབས་མཆོག་དང་། སྲེད་མེད་ཀྱི་བུ་རྣམས་གོང་ནས་གོང་དུ་བཅུ་
འགྱུར་དུ་བསྐྱེད་པར་བྱའོ།།ཞེས་གསུངས། སྐུའི་སྟོབས་ཀྱི་ངོ་བོ་རེག་བྱའི་སྐྱེ་མཆེད་ཡིན་
ཏེ། དེ་ནི་རེག་བྱའི་སྐྱེ་མཆེད་དོ། ཞེས་དང་། རང་འགྲེལ་ལས་ལུས་ཀྱི་སྟོབས་དེ་ནི་ཐམས་
ཅད་ཀྱི་རེག་བྱའི་སྐྱེ་མཆེད་ཀྱི་རང་བཞིན་འབྱུང་བ་ཆེན་པོའི་ཁྱད་པར་ཁོ་ན་ཡིན་པར་རིག་
པར་བྱའོ། །ཞེས་གསུངས། གཉིས་པ་ནི། མི་འཇིག་པ་བཞི་བཞག་ཏུ་ཡོད་དེ། རང་དོན་
སྤངས་རྟོགས་དམ་བཅས་པ་ལ་མི་འཇིགས་པ་གཉིས། གཞན་དོན་སྤངས་རྟོགས་དམ་
བཅས་པ་ལ་མི་འཇིགས་པ་གཉིས་རྣམས་སུ་ཡོད་པའི་ཕྱིར་ཏེ། མི་འཇིགས་པ་ནི་རྣམ་པ་
བཞི། ཞེས་གསུངས། གསུམ་པ་ནི། སངས་རྒྱས་ཀྱི་དྲན་པ་ཉེ་བར་བཞག་པ་བཞག་ཏུ་ཡོད་
དེ། དྲན་པ་དང་ཤེས་བཞིན་གྱི་བདག་ཉིད་ཅན་དུ་གྱུར་བའི་རྣམ་མཁྱེན། ཁོའི་ངོ་བོ་ཡིན་
དབྱེ་ན། འཁོར་གུས་པར་ཆོས་ཉན་པ་ལ་རྗེས་ཆགས་སྤངས་པའི་དྲན་པ། འཁོར་མ་གུས་
པར་ཆོས་ཉན་པ་ལ་ཁོང་ཁྲོ་སྤངས་པའི་དྲན་པ། གུས་མ་གུས་འདྲེས་མ་ལ་དེ་གཉིས་ཀར་
~496~

མཛོད་ཉི་མའི་དཀྱིལ་འཁོར།
མི་འགྱུར་བར་དྲན་པ་དང་ཤེས་བཞིན་བཏང་སྙོམས་སུ་གནས་པའི་དྲན་པ་གསུམ་ཡོད་
པའི་ཕྱིར་ཏེ། དྲན་དང་ཤེས་བཞིན་བདག་ཉིད་གསུམ། ཞེས་དང་། རང་འགྲེལ་ལས། དྲན་པ་
ཉེ་བར་བཞག་པ་གསུམ་པོ་འདི་དག་ནི་དྲན་པ་དང་ཤེས་བཞིན་གྱི་རང་བཞིན་དག་ཡིན་
ནོ། །ཞེས་གསུངས། ཁོ་ན་རེ། གསུམ་པོ་དེ་ཚོས་ཅན། སངས་རྒྱས་ཀྱི་ཆོས་མ་འདྲེས་པ་
མ་ཡིན་པར་ཐལ། ཉན་རང་ལ་ཡང་ཡོད་པའི་ཕྱིར། ཅེ་ན་མ་གྲུབ་སྟེ། སངས་རྒྱས་ཀྱི་
གསུམ་པོ་འདིས་ཆགས་སྡང་བག་ཆགས་དང་བཅས་པ་མ་ལུས་པར་སྤངས་པའི་ཕྱིར་རོ༑ །
བཞི་པ་ནི། ཐུགས་རྗེ་ཆེན་པོའི་ཨཿ ཚན་ཉིད་དང་། དེ་དང་སྙིང་རྗེ་ཆེན་བོའི་ཁྱད་པར་བཤད་
པའོ། །དང་པོ་ནི། བརྩེ་བས་ཉིན་མཚན་དུས་དྲུག་ཏུ་སེམས་ཅན་ལ་རྟོག་པར་མཛད་ཅིང་
ཁྱད་པར་ལྔས་ཁྱད་པར་དུ་བྱས་པའི་སྒོ་ནས་སངས་རྒྱས་ཀྱི་རྒྱུད་ཀྱིས་བསྡུས་པ་ཡང་
ཡིན། ངོ་བོ་ཀུན་རྫོབ་ཤེས་པ་ཡང་ཡིན་པའི་གཞི་མཐུན་པར་གྱུར་པའི་ཤེས་རབ་ཏུ་
དམིགས་པ་སྐབས་འདིར་བསྟན་ཐུགས་རྗེ་ཆེན་པོའི་མཚན་ཉིད་ཡིན་ཏེ། ཐུགས་རྗེ་ཆེན་
པོ་ཀུན་རྫོབ་བློ། ཞེས་གསུངས། ཐུགས་རྗེ་ཆེན་པོ་ཆོས་ཅན། ཁྱད་ཆོས་ལྔ་དང་ལྡན་ཏེ།
རྒྱུའི་ཁྱད་པར་རང་གི་རྒྱུར་གྱུར་པའི་ཚོགས་ཆེན་པོས་ཡང་དག་པར་འགྲུབ། རྣམ་པའི་
ཁྱད་པར་སྡུག་བསྔལ་གསུམ་ལ་རྟོག་པས་རྣམ་པས་ཆེ། སྤྱོད་ཡུལ་གྱི་ཁྱད་པར་སེམས་
ཅན་ཐམས་ཅད་ལ་དམིགས་པས་སྤྱོད་ཡུལ་ཆེ་འཇུག་ཚུལ་གྱི་ཁྱད་པར་སེམས་ཅན་
ཐམས་ཅད་ལ་འདུ་བྱེད་ཀྱི་སྡུག་བསྔལ་གྱིས་རྣམ་པར་མཉམ་པར་འཇུག །ངོ་བོའི་ཁྱད་པར་
ཀུན་རྫོབ་ཤེས་པའི་ཤེས་རབ་ཡིན་པས་ཆེས་དགེ་བ་དང་ཆེས་ཆེན་པོ་དང་ལྡན་པའི་ཕྱིར་
ཏེ། དེ་སྐད་དུའང་། ཚོགས་དང་རྣམ་པ་སྤྱོད་ཡུལ་དང་། མཉམ་པའི་ཕྱིར་དང་ཆེས་ཆེའི་
ཕྱིར། ཞེས་གསུངས་ཤིང་། རང་འགྲེལ་ལས།. ཚོགས་ནི་བསོད་ནམས་དང་ཡེ་ཤེས་ཀྱི་
ཚོགས་ཆེན་པོས་གྲུབ་པའི་ཕྱིར་རོ། །རྣམ་པ་ནི་སྡུག་བསྔལ་གསུམ་ལ་རྟོག་པའི་ཕྱིར་རོ། །
དམིགས་པ་ནི་ཁམས་གསུམ་པའི་སེམས་ཅན་ལ་དམིགས་པའི་ཕྱིར་རོ། །མཉམ་པ་ཉིད་ནི་
པླ497

མཛོད་ཉི་མའི་དཀྱིལ་འཁོར།
སེམས་ཅན་ཐམས་ཅད་ལ་འདྲ་བར་འཇུག་པའི་ཕྱིར་རོ། །ཆེས་ཆེ་བ་ཉིད་ནི་དེ་བས་ཆེ་བ་
མེད་པའི་ཕྱིར་རོ། །ཞེས་གསུངས། གཉིས་པ་ནི། ཐུགས་རྗེ་ཆེན་པོ་དང་བརྩེ་བ་སྙིང་རྗེ་
ཆེན་པོ་ལ་ཁྱད་པར་མེད་པར་ཐལ། རྣམ་འགྲེལ་ལས། སྒྲུབ་བྱེད་ཐུགས་རྗེ་གོམས་ལས་དེ།
ཞེས་གསུངས་པའི་ཕྱིར། ཞེ་ན་མ་ཁྱབ་ཏེ། དེ་གཉིས་པ་ཁྱད་པར་རྣམ་པ་བརྒྱད་ཡོད་པའི་
ཕྱིར་ཏེ། ཐ་དད་བྱ་བ་རྣམ་པ་བརྒྱད། ཞེས་གསུངས། རྣམ་པ་བརྒྱད་ནི། ངོ་བོ་ཞེ་སྡང་གཏི་
མུག་མེད། དམིགས་པ་ཁམས་གཅིག་ཁམས་གསུམ་པ། རྣམ་པ་སྡུག་བསྔལ་གཅིག་དང་
གསུམ། ས་ནི་བསམ་གཏན་བཞི་བཞི་པ། །རྒྱུད་ནི་ཉན་ཐོས་སོགས་དང་རྒྱལ། །ཐོབ་པ་
འདོད་དང་སྲིད་རྩེ་བྲལ། །དོན་ནི་ཡོངས་སུ་སྐྱོབ་ཡི་སྐྱོ་བ། །ལས་ནི་མི་འདྲ་འདྲ་བར་
མཛད། །ཞེས་གསུངས་པ་ལྟར། ངོ་བོའི་ཁྱད་པར། སྙིང་རྗེ་ཞེ་སྡང་མེད་པ། ཐུགས་རྗེ་ཆེན་
པོ་གཏི་མུག་མེད་པ་ཡིན། དམིགས་པའི་ཁྱད་པར་སྙིང་རྗེ་ནི་འདོད་ཁམས་ཀྱི་སེམས་ཅན་
ལ་དམིགས། གཅིག་ཤོས་ཀྱིས་ཁམས་གསུམ་ཀའི་སེམས་ཅན་ལ་དམིགས་པ་ཡིན་ལ།
རྣམ་པའི་ཁྱད་པར་སྙིང་རྗེ་ནི་སྡུག་བསྔལ་གྱི་སྡུག་བསྔལ་གཅིག་པུ་དང་བྲལ་བར་འདོད་
པའི་རྣམ་པ་ཅན། གཅིག་ཤོས་སྡུག་བསྔལ་གསུམ་ཀ་དང་བྲལ་བར་འདོད་པའི་རྣམ་པ་ཅན་
ཡིན། །ས་འམ་རྟེན་གྱིས་ཁྱད་པར། སྙིང་རྗེ་ནི་བསམ་གཏན་བཞི་ཀ་ལ་བརྟེན། གཅིག་ཤོས་
བསམ་གཏན་བཞི་པ་ཁོ་ན་ལ་བརྟེན་པ་ཡིན། རྒྱུད་ཀྱི་ཁྱད་པར། སྙིང་རྗེ་ནི། ཉན་རང་གི་
རྒྱུད་ལ་ཡང་ཡོད། གཅིག་ཤོས་སངས་རྒྱས་ཁོ་ནའི་རྒྱུད་ལ་ཡོད་པ་ཡིན། རྟོགས་པའི་ཁྱད་
པར། སྙིང་རྗེ་ནི་འདོད་པ་ལ་འདོད་ཆགས་དང་བྲལ་བས་ཐོབ། གཅིག་ཤོས་སྲིད་རྩེ་ལ་
འདོད་ཆགས་དང་བྲལ་བའི་ཐོབ་དགོས་པ་ཡིན། ནུས་པའི་ཁྱད་པར་སྙིང་རྗེས་དོན་ཡོངས་
སུ་མི་སྐྱོབ་གཅིག་ཤོས་ཀྱིས་དོན་ཡོངས་སུ་སྐྱོབ་པ་ཡིན། འདི་ལྟར་ན། མི་སྐྱོབ་སྐྱོབ་པར་
བྱེད་པ་དང་། ཞེས་སྐྱོར་མི་ལུང་པ་གསུངས། བྱེད་ལས་ཀྱི་ཁྱད་པར། སྙིང་རྗེ་མི་འདྲ་བ་
དང་། གཅིག་ཤོས་འདྲ་བར་འཇུག་པའི་ཁྱད་པར་དང་བརྒྱད་ཡོད་པ་ཕྱིར། འོ་ན་སངས་
~498~

མཛོད་ཉི་མའི་དཀྱིལ་འཁོར།
རྒྱས་ཐམས་ཅད་རྣམ་པ་ཐམས་ཅད་ཀྱིས་མཉམ་པ་ཡིན་ནམ་ཞེ་ན། སངས་རྒྱས་རྣམས་
མཉམ་ཉིད་གསུམ་གྱིས་མཉམ་སྟེ། རྒྱུ་ཚོགས་གཉིས་རྫོགས་པར་མཉམ། འབྲས་བུ་ཆོས་
སྐུ་ཐོབ་པར་མཉམ། འཕྲིན་ལས་ཀྱི་འགྲོ་བའི་དོན་འབད་མེད་ལྷུན་གྲུབ་ཏུ་སྤྱོད་པར་མཉམ་པའི་
ཕྱིར་ཏེ། སངས་རྒྱས་ཐམས་ཅད་ཆོགས་དང་ནི། ཆོས་སྐུ་འགྲོ་བའི་དོན་སྤྱོད་པ། མཉམ་པ་
ཉིད་དེ། ཞེས་གསུངས། འོན་ཀྱང་སྐུ་ཚེ་རིང་ཐུང་། རིགས་བཟང་ངན། སྐུ་བོང་ཆེ་ཆུང་མི་
མཉམ་སྟེ། དེ་དག་གདུལ་བྱའི་བསམ་པ་དང་མཐུན་པར་སྣ་ཚོགས་སུ་སྟོན་པའི་ཕྱིར་ཏེ། སྐུ་
ཚེ་དང་རིགས་དང་སྐུ་བོང་ཚོད་ཀྱིས་མིན། ཞེས་གསུངས་པའི་ཕྱིར། རང་འགྲེལ་ལས། སྐུ་
ཚེ་དང་རིགས་དང་། གདུང་དང་། སྐུ་བོང་ཚོད་མཛད་ལ་ནི་བྱེ་བྲག་ཡོད་དེ། དུས་ཇི་ལྟ་བ་
བཞིན་དུ་ཡུན་ཤིན་ཏུ་རིང་བ། ཐུང་ངུར་འཚོ་བའི་ཕྱིར་དང་། རྒྱལ་རིགས་དང་བྲམ་ཟེའི་
རིགས་ཐ་དད་པའི་ཕྱིར། འོད་བསྲུང་དང་ཤཱ ཀྱ་ལ་སོགས་པ་གདུང་ཐ་དད་པའི་ཕྱིར་དང་སྐུ་
བོང་ཚོད་ཆུང་པ་དང་། ཆུང་བ་མིན་པའི་ཕྱིར་རོ། །ཞེས་གསུངས། བྱང་ས་ལས། མཚན་
ཡང་མི་མཉམ་པར་བཤད་དོ། །མཉམ་པ་ཉིད་གསུམ་པོ། རང་འགྲེལ་ལས་རྒྱས་པར་བཤད་
པ། འཆིམས་ལྷ་རྗེས་གོ་ཆས་སྡོམ་དུ་བསྡུས་པ་ནི། རྒྱུ་བཞི་ཚོགས་གཉིས་ཐམས་ཅད་
དང་། ལེགས་པར་གོམས་པས། ཡུན་རིང་རྒྱུན་དང་དུ་གོམས་སྟེ་བར་མ་ཆད་དུ་གུས་པར་གོམས། །
འབྲས་ཕུ་ཕུན་ཚོགས་བཞི་ཡེ་ཤེས་སྤངས་པ་དང༌། མཐུ་དང་གཟུགས་སྐུའོ་ཡེ་ཤེས་དང་བཞི་
ལ། ཐམས་ཅད་རྣམ་པ་ཀུན་ལྡན་གཞན་གྱི་དང༌། མ་འབད་པར་མཁྱེན་སྤངས་པ་ལ་བཞི། ཉོན་
མོངས་ཀུན་སྤངས་གཏན་དུ་སྤངས། བག་ཆགས་དང་བཅས་ཏེ་སྙོམས་འཇུག་གི་སྒྲིབས་སྤངས་
པའོ། །མཐུ་ལ་ཡང་རྣམ་བཞི་སྟེ་ཕྱིའི་གཟུགས་དྲི་རོ་རེག་བྱ་ཡུལ། སྤྲུལ་ཡོང་བ་དང་བསྒྱུར་བྱིན་
གྱིས་བརློབ་པ་མངའ། །སྐུ་ཚེའི་འདུ་བྱེད་གཏོང་བ་ལས་དང་བྱིན་པདྨོབ་སླར་ཡང་མངའ་འོ།
སྒྲིབས་གདུང་རིང་བརྩེག་པས་མཁའ་ཐབ་རིང་རིང་ཤེགས་ཆུང་སྟོང་གསུམ་དུར་འཇུག ཡ་འོན་
པས་ཐོག་ན་སྒྲ་ཐོས་སོགས་མཚན་ནར་མར་སྟོན་གཟུགས་སྐུ་ལ། རྣམ་པ་བཞི་སྟེ། མཚན་སོ་
~499-

མཛོད་ཉི་མའི་དཀྱིལ་འཁོར།
གཉིས། དཔེ་ཕྱད་བརྒྱད་ཅུ་སྟོབས་སྐུ་གདུང་རྡོ་རྗེ་ལྟར་བསྲ་བའོ། །ཕན་འཕྲིན་ལས་པ་ངན་སོང་
གསུམ་ལས་ཐར་ཏེ་བདེ་འགྲོ་ལ་བཀོད་པོ་དང་། འཁོར་བ་ལས་ཐར་འཛད་པ་འམ། འཁོར་བ་ལས་
ཐར་ཏེ། ཐེག་གསུམ་བདེ་འགྲོ་འགོད་པ་སྟེ། རིམ་བཞིན་དུ་དགག་བསྒྲུབས་གཙོ་བྱ་བཞིས་ཚན་
གཉིས། ཞེས་གསུངས་སོ། །དེ་ན་དེ་བཞིན་གཤེགས་པ་རྣམས་ནི་བསོད་ནམས་ཀྱི་ཞིང་བླ་
ན་མེད་པ་ཞེས་བྱ་སྟེ། མ་ངེས་པའི་སྡིག་ཚོགས་ཐམས་ཅད་སྤངས་པ་དང༌། འབྲས་བུ་ངེས་
པར་འབྱིན་ཏེ་མེད་པ་མིན་པ་དང་། ལྷར་སྐྱེས་ཏེ་ཡིད་དུ་འོང་བ་དང་། དུས་དུ་མར་འབྱིན་
པས་མཆོག་ཏུ་གྱུར་བ་དེ་དག་ཐར་སྣ་ཚོགས་དག་དང་། ཚེ་འདི་ལ་སོགས་པར་འབྱིན་
པས་མྱུར་བ་དང་། མྱ་ངན་ལས་མདའ་བས་མཐའ་བཟད་པའི་ཕན་ཡོན་དྲུག་འཐོབ་པའི་ཕྱིར་
ཏེ། ལུད་སྨན་གྱི་གཞི་སངས་རྒྱས་མང་པོར་བྱེད་པའི་མདོ་ལས། །ང་དག་རྒྱལ་བ་རྣམ་
འདྲེན་ལ། །བྱ་བ་ཆུང་ངུ་བྱེད་གྱུར་པའང་། དེ་དག་མཐོ་རིས་སྣ་ཚོགས་དབ། །གྲོང་ནས་
བདུད་རྩིའི་གོ་འཕང་འཐོབ། ཞེས་གསུངས་སོ།
གཉིས་པ་ཐུན་མོངས་པའི་ཡོན་ཏན་ལས། བསྟན་བཤད་གཉིས། དང་པོ་ནི། སངས་
རྒྱས་ཀྱི་ཐུན་མོངས་པའི་ཡོན་ཏན་བཞག་ཏུ་ཡོད་དེ། ཉོན་མོངས་མེད་པའི་ཏིང་ངེ་འཛིན།
སྨོན་གནས་མཁྱེན་པའི་ཏིང་ངེ་འཛིན། མོ་ཕོ་ཡང་དག་རིག་པ་བཞི། མངོན་པར་ཤེས་པ་
དྲུག་ལ་སོགས་པ་ཉན་ཐོས་རང་རྒྱལ་གཉིས་ཀ་དང་ཐུན་མོངས་པ་ཡིན་ལ། མངོན་ཤེས་
དང་པོ་ལྔ། བསམ་གཏན་བཞི། གཟུགས་མེད་བཞི། ཚད་མེད་བཞི། ཟད་པར། ཟིལ་གནོན་
གྱི་ཏིང་ངེ་འཛིན་ལ་སོགས་པ་སོ་སྐྱེ་དང་འཕགས་པ་གཉིས་ཀ་དང་ཐུན་མོངས་པ་ཡིན་
པའི་ཕྱིར་ཏེ། ཆོས་གཞན་སློབ་དང་ཐུན་མོངས་མིན། ཁ་ཅིག་སོ་སོ་སྐྱེ་བོ་དང་། ཉོན་
མོངས་མེད་དང་སྨོན་ནས་ཤེས། སོ་སོ་ཡང་དག་རིག་མངོན་སོགས། ཞེས་གསུངས། །
གཉིས་པ་ལ་གཉིས། འཕགས་པ་ཁོ་ནའི་ཐུན་མོངས་པ། སྐྱེ་འཕགས་གཉིས་ཀ་དང་ཐུན་
མོངས་པའོ། །དང་པོ་ལ་བཞི། ཉོན་མོངས་མེད་པ། སྨོན་གནས་ཤེས་པ། སོ་སོ་ཡང་དག་
·500~

མཛོད་ཉི་མའི་དཀྱིལ་འཁོར།
རིག་བཞི་ཐོབ་ཚུལ་ལོ། །དང་པོ་ནི། དེ་ཉིད་ཁྱད་ཆོས་ལྔ་དང་ལྡན་ཏེ། ངོ་བོ་ཀུན་རྫོབ་ཤེས་
པ་ཡིན། ས་བསམ་གཏན་བཞི་པའི་སས་བསྡུས། རྒྱུད་མི་གཡོ་པའི་ཆོས་ཅན་གྱི་དགྲ་
བཅོམ་པ་ཁོ་ནའི་རྒྱུད་གྱིས་བསྡུས། རྟེན་གླིང་གསུམ་གྱི་མི་ཁོ་ནའི་རྟེན་ལ་གསར་དུ་
སྐྱེས། དམིགས་པ་མིའི་རྒྱུད་ཀྱི་ཉོན་མོངས་པའི་འདོད་གཏོགས་མ་སྐྱེས་པ་སྐྱེས་འགྱུར་
རྣམ་པ་གཞི་དང་བཅས་པ་ལ་དམིགས་ནས་རྣམ་པ་མི་སྐྱེ་བར་གྱུར་ཅིག་སྙམ་པའི་སྤྱོད་
ཡུལ་ཡིན་པའི་ཁྱད་ཚོས་དང་ལྡན་པའི་ཕྱིར་ཏེ། ཉོན་མོངས་མེད་པ་ཀུན་རྫོབ་ཤེས།
བསམ་གཏན་མཐའ་ན་མི་གཡོའི་ཆོས། མི་སྐྱེ་ཉོན་མོངས་འདོད་གཏོགས་པ། །མ་སྐྱེས་
གཞིར་བཅས་སྤྱོད་ཡུལ་ཅན། ཞེས་གསུངས། གཉིས་པ་ནི། སྨོན་གནས་ཤེས་པའང་ཁྱད་
ཆོས་ལྔ་དང་ལྡན་ཏེ། ངོ་བོ་ས་རྒྱུད། རྟེན་རྣམས་ཉོན་མོངས་མེད་པའི་ཏིང་ངེ་འཛིན་བཞིན་
དང་། དམིགས་པ་ཆོས་ཐམས་ཅད་དམིགས་ནས་རྣམ་པ་འདི་ཤེས་པར་བྱའོ་སྙམ་པའི་རྣམ་
པ་ཅན་ཡིན་པའི་ཕྱིར་ཏེ། སྨོན་གནས་ཤེས་པའང་དེ་བཞིན་ནོ། །དེའི་དམིགས་པ་ཐམས་
ཅད་དོ། །ཞེས་གསུངས། གསུམ་པ་ནི། སོ་སོ་ཡང་དག་རིག་པའང་ཁྱད་ཆོས་ལྔ་དང་ལྡན་
ཏེ། རྒྱུད་དང་རྟེན་སྔར་བཞིན། དབྱེ་ན། ཆོས། དོན། ངེས་ཚིག །སྤོབས་པ་སོ་སོ་ཡང་
རིག་པ་བཞི་ཡོད། །དང་པོ་གསུམ་གོ་རིམ་བཞིན་དུ་ཆོས་རྣམས་ཀྱི་མིང་དང་། བརྗོད་བྱའི་
དོན་དང་། ངག་ལ་ཐོགས་མེད་དུ་ཤེས་པ་ཡིན་ཅིང་། དམིགས་པའང་དེ་དང་དེ་ལ་དམིགས།
བཞི་པ་ནི། རིག་པ་ཐགས་ཐོགས་མེད་པར་ཤེས། གྲོལ་པ་སྟེ་ཐོགས་པ་མེད་པར་མངོན་
པར་བརྗོད་པ་དང་། ལམ་ཏིང་ངེ་འཛིན་ལ་དབང་བ་ཡིན་པས། དེའི་དམིགས་པའང་ངག་
དང་ལམ་ལ་དམིགས་པ་ཡིན། རིག་པ་བཞིའི་ངོ་ཁོ་འགོག་ཤེས་དོར་བའི་ཤེས་པ་དགུ་
བསྡུས། ས་འདོད་པ་ནས་སྲིད་རྩེའི་བར་དགུ་ཀས་བསྡུས་པ་ཡོད། རིག་པ་གཉིས་པ་ནི་ངོ་
བོ་ཤེས་པ་བསྩའམ། དོན་མྱང་འདས་ཡིན་ན་འགོག་པའི་ཡུལ་ཅན་གྱི་ཤེས་པ་དྲུག་གིས་
བསྡུས། ས་སྔ་མ་བཞིན་དུ་ཀུན་གྱིས་བསྡུས་པ་ཡོད། རིག་པ་དང་པོ་དང༌། རིག་པ་གསུམ་
~501~

མཛོད་ཉི་མའི་དཀྱིལ་འཁོར།
པ་ངོ་བོ་ཀུན་རྫོབ་ཤེས་པ་ཡིན། ས་འདོད་པ་དང་བསམ་གཏན་བཞི་གང་རུང་གིས་བསྡུས་
པ་ཡོད་པའི་ཕྱིར་ཏེ། དེ་བཞིན་ཆོས་དོན་ངེས་ཚིག་དང་། སྤོབས་པ་སོ་སོར་ཡང་དག་རིག
གསུམ་ནི་གོ་རིམ་བཞིན་མིང་དང་། དོན་དང་ངག་ལ་ཐོགས་མེད་ཤེས། བཞི་པ་
རིགས་པ་ཐགས་ཐོགས་མེད། མངོན་བརྗོད་ལམ་ལ་དབང་ཉིད་ལ། དེ་ཡིད་དམིགས་པ་
ངག་དང་ལམ། ཤེས་པ་དགུའོ་ས་ཐམས་ཅད། ཡང་དག་དོན་རིག་བཅུ་འམ་དྲུག །དེ་ནི་
ཀུན་ན་གཞན་ཀུན་རྫོབ། ཆོས་རིག་འདོད་པ་བསམ་གཏན་ན། ངག་ནི་འདོད་དང་དང་པོ་ན།
ཞེས་གསུངས། བཞི་པ་ནི། རིག་པ་པཞི་པོ་གང་རུང་གཅིག་ཐོབ་ན་བཞི་ཀ་ཐོབ་པས་ཁྱབ་
སྟེ་མ་ཚང་བ་ནི་དེ་ཐོབ་མེད། ཞེས་གསུངས་པའི་ཕྱིར། ཉོན་མོངས་མེད་པ་སོགས་ཡོན་
ཏུན་དྲུག་པོ་དེ་དག་རབ་མཐའི་བསམ་གཏན་གྱི་སྟོབས་ཀྱི་འཐོབ་སྟེ། དྲུག་པོ་དེ་དག་རབ་
མཐའ་བས། ཞེས་གསུངས། རབ་མཐའི་བསམ་གཏན་བཞག་ཏུ་ཡོད་དེ། སྤེལ་བ་གསུམ་
གྱིས་སྤངས་པའི་བསམ་གཏན་དང་གཟུགས་མེད་རྣམས་རབ་མཐའི་བསམ་གཟུགས་ཡིན་
པའི་ཕྱིར། སྤེལ་བ་གསུམ་བཞག་ཏུ་ཡོད་དེ། ས་དགུ་ལ་ཡར་ལུགས་མཐུན་དུ་ཞུགས་ཤིང་
མར་ལུགས་ལྡོག་ཏུ་སྙོམས་པར་འཇུག་པ་སྤེལ་པ་ཆུང་ངུ་། རེ་རེ་བར་དུ་རྒལ་ཏེ། ཐོད་
རྒལ་ལུགས་མཐུན་དུ་སྙོམ་པར་འཇུགས་པ་སྤེལ་བ་འབྲིང་པོ་དེ་ཉིད་ལུགས་ལྡོག་དུ་སྙོམ་
པར་འཇུག་པ་སྤེལ་བ་ཆེན་པོ་གསུམ་པ་དེའི་རྗེས་མུ་འབྱུང་པའི་བསམ་གཟུགས་རྣམས།
རབ་མཐའི་དངོས་གཞི་ཡིན་པའི་ཕྱིར་ཏེ། དེ་ནི་ས་ཀུན་གྱིས་མཐུན་བྱས། སྤེལ་བས་རབ་
ཏུ་ཕྱིན་པ་ཡིན། ཞེས་གསུངས། གཉིས་པ་ལ་ལྔ། དབྱེ་བ་། ངོ་བོ། ཆོས་ཀྱི་ཁྱད་པར།
མངོན་ཤེས་ཀྱིས་བསྡུས་པའི་ཡོན་ཏན། མངོན་ཤེས་རྒྱས་པར་བཤད་པའོ། །དང་པོ་ནི།
མངོན་ཤེས་ལ་དྲུག་ཡོད་དེ། རྫུ་འཕྲུལ་རྣ་བ་ཡིད་དང་ནི། སྔོན་ཚེ་འཆི་འཕོ་སྐྱེ་བ་དང་། ཟད་
ཤེས་མངོན་དུ་བྱ་བ་ཡི། མངོན་ཤེས་རྣམ་དྲུག་ཞེས་གསུངས། གཉིས་པ་ནི་ངོ་བོ་རྣམ་པར་
གྲོལ་བའི་བློ་ཡིན། གསུམ་པ་དང་དྲུག་པ་མ་གཏོགས་པ་བཞི་ནི། ཀུན་རྫོབ་ཤེས་པ་ཡིན།
Pad·502~

མཛོད་ཉི་མའི་དཀྱིལ་འཁོར།
ཕ་རོལ་སེམས་ཤེས་ནི། བཞི་ལས་ཕ་རོལ་སེམས་རིག་པ། ཞེས་གསུངས་པས་བདེན་
བཞི་དང་རང་གི་ཤེས་པ་སྟེ་ལྔ་ཡོད་པ་ཡིན། །ཟག་པ་ཟད་པའི་མངོན་ཤེས་ནི། ཟག་ཟད་ཀྱི་
སྟོབས་བཞིན་དུ་ཤེས་པར་བྱ་བ་ཡིན་པའི་ཕྱིར་ཏེ། རྣམ་གྲོལ་བློ། བཞི་ནི་ཀུན་རྫོབ་ཤེས་པ་
སེམས་ལ་ཤེས་པ་ལྔ་ཡིན་ནོ། །ཟད་པའི་མངོན་ཤེས་སྟོབས་བཞིན་ནོ། །ཞེས་གསུངས།
གསུམ་པ་ནི། དྲུག་པ་ས་ཐམས་ཅད་ན་ཡོད། དང་པོ་ལྔ་བསམ་གཏན་གྱི་དངོས་གཞིའི་
སས་བསྡུས་ཏེ། ལྔ་ནི་བསམ་གཏན་བཞི་དག་ན། ཞེས་གསུངས། དེ་དག་ཀྱང་རང་ས་དང་
འོག་སའི་ཡུལ་ཡུལ་ཅན་ཡིན་གྱིས་གོང་སའི་ཡུལ་ཅན་མིན་ཏེ། རང་དང་འོག་སའི་སྤྱོད་
ཡུལ་ཡིན། ཞེས་གསུངས་པའི་ཕྱིར། མངོན་ཤེས་དྲུག་པོ་དེ་དགེ་སོགས་གསུམ་པོ་གང་
སྙམ་ན་མིག་རྣའི་མངོན་ཤེས་གང་རུང་ལ་ལུང་མ་བསྟན་གྱིས་ཁྱབ། གཞན་རྣམས་གང་
རུང་ལ་དགེ་བས་ཁྱབ་སྟེ། མིག་དང་རྣ་བའི་མངོན་ཤེས་ནི། ལུང་དུ་མ་སྟན་ལྷག་རྣམས་
དགེ །ཞེས་གསུངས། བཞི་པ་ལ་གཉིས། རིག་པ་གསུམ་བཤད་པ་དང་། ཆོས་འཕྲུལ་
གསུམ་བཤད་པའོ། །དང་པོ་ནི། མི་སློབ་པའི་རྒྱུད་ཀྱི་མངོན་ཤེས་ཐ་མ་གསུམ་རིག་པ་ཡིན་
ཏེ། དེས་སྔོན་གནས་དྲན་པས་སྔོན་གྱི་མཐའ་རིག །དེས་འཆི་འཕོ་བ་དང་སྐྱེ་བ་ཤེས་པས་
ཕྱི་མའི་མཐའ་རིག །ཟག་ཟད་ཤེས་པས་ད་ལྟར་པ་རིག་པའི་སྒོས་ནས་དུས་གསུམ་ལ་
རྨོངས་པ་བཟློག་པའི་ཕྱིར་ཏེ། གསུམ་ནི་རིག་པ་སྔོན་མཐའ་སོགས། མ་རིག་པ་ནི་ཟློག་
ཕྱིར་རོ། །ཞེས་གསུངས། འོ་ན་གསུམ་པོ་དེ་ལ་ཅིའི་ཕྱིར་མི་སློབ་པའི་རིག་པ་བཞེས་བྱ་ཞེ་
ན། ཐ་མ་ནི་མི་སློབ་པ་དང་རིག་པའི་གཞི་མཐུན་ཡིན་པས་མི་སློབ་པའི་རིག་པ་ཞེས་བྱ། །
གཉིས་པ་ནི། མི་སློབ་པའི་རྒྱུད་ལ་སྐྱེས་པའི་ཕྱིར་མི་སློབ་པའི་རིག་པ་ཞེས་བརྗོད་པ་ཡིན་
ཏེ། མི་སློབ་ཐ་མ་གཉིས་ནི་དེའི་རྒྱུད་ལ་སྐྱེས་ཕྱིར་དེ་ཞེས་བྱ། ཞེས་གསུངས། གཉིས་པ་ནི་
མངོན་ཤེས་དང་པོ། གསུམ་པ་དྲུག་པ་གསུམ་ནི། ཚོ་འཕྲུལ་རྣམ་པ་གསུམ་གོ་རིམ་བཞིན་
ཡིན་ཏེ། སྐུ་རྫུ་འཕྲུལ་གྱི་ཆོ་འཕྲུལ་གསུང་ཀུན་ཏུ་བརྗོད་པའི་ཆོ་འཕྲུལ། །ཐུགས་རྗེས་སུ་
~503~

མཛོད་ཉི་མའི་དཀྱིལ་འཁོར།
བསྟན་པའི་ཆོ་འཕྲུལ་ཡིན་པའི་ཕྱིར། གསུམ་པོའི་ནང་ནས་རྗེས་སུ་བསྟན་པ་མཆོག་ཡིན་
ཏེ། ཟག་པ་དང་ཟད་པ་ལ་མི་འཁྲུལ་བའི་ཕྱིར་དང་། ཕན་པ་དང་ཡིད་དུ་འོང་བའི་འབྲས་བུ་
ལ་སྦྱོར་བར་བྱེད་པའི་ཕྱིར་ཏེ། དང་པོ་གསུམ་པ་དྲུག་པ་ནི། ཆོ་འཕྲུལ་རྣམས་ཡིན་བསྟན་
པ་མཆོག །མི་འཁྲུལ་ཕྱིར་དང་ཕན་པ་དང་། ཡིད་འོང་འབྲས་ལ་སྦྱོར་ཕྱིར་རོ། །ཞེས་
གསུངས་པའི་ཕྱིར། རང་འགྲེལ་ལས། རྫུ་འཕྲུལ་དང་ཀུན་བརྗོད་པའི་ངག་ནི་རིགས་སྔགས་
ཀྱིས་ཀྱང་བྱེད་དོ། །གཞན་དང་པ་ཞེས་བྱ་བའི་རིགས་སྔགས་གང་གིས་ནམ་མཁའ་ལ་འགྲོ་
བ།རྟོག་བྱེད་ཅེས་བྱ་བའི་རིགས་སྔགས་གང་གིས་ནི་ཕ་རོལ་གྱིས་ནི་སེམས་ཤེས་པ་ཡང་
ཡོད་མོད་ཀྱི། ཡང་དག་པ་ཇི་ལྟ་བ་བཞིན་རྗེས་སུ་བསྟན་པ་ནི་གཞན་གྱིས་བྱ་བར་མི་
ནུས་པས་མི་འཁྲུལ་པའི་ཕྱིར་འདི་ནི་གཙོ་བོ་ཡིན་ནོ། །དེ་གཉིས་ཀྱིས་ནི་གཏོད་པ་ཙམ་དུ་
ཟད་ཀྱིས་རྗེས་སུ་བསྟན་པའི་ཆོ་འཕྲུལ་གྱིས་ནི་ཐབས་ཉེར་བར་སྟོན་པའི་སྒོ་ནས་ཕན་པ་
དང་ཡིད་དུ་འོང་བའི་འབྲས་བུ་ལ་སྦྱོར་བས་འདི་ཉིད་མཆོག་ཡིན་ནོ། །ཞེས་གསུངས། དེ་
ཡང་ཚོ་འཕྲུལ་དང་པོ་ནི། ངོ་བོ་ཀུན་རྫོབ་ཤེས་པ། དབང་རྣམ་པ་བཞི་ལ་དབང་སྟེ། གཅིག་
ཏུ་གྱུར་ནས་མང་པོ་དང༌། མང་པོར་གྱུར་ནས་གཅིག་ཏུ་འགྱུར་རོ། །ཞེས་གསུངས་པ་སྤྲུལ་
པ་དང་། སྣང་བ་ལས་མི་སྣང་བ་དང་། མི་སྣང་བ་ལས་སྣང་བ་དང་། སྟོད་ནས་མེ་འབར་ཞིང་
སྨད་ནས་ཆུ་འཕྲུག་ཅེས་གསུངས་པ་གྱུར་པ་དང༌། རི་ལ་སོགས་པ་ལ་ཐོགས་པ་མེད་པར་
འགྲོ།ཞེས་གསུངས་པ་འགྲོ་བ་དང་། ནམ་མཁའ་ལ་གནས་ཤིང་སྤྱོད་ལམ་བཞི་སྟོན། ཞེས་
གསུངས་པ་གནས་པ་དང་། འགྲོ་བ་བཟང་པོ་ཉི་མ་དང་ཟླ་བ་ལག་གིས་འཛིན་པ་དང་།
ཁམས་བཟང་པོ་ཚངས་པའི་འཇིག་རྟེན་གྱི་བར་དུ་ལུས་ཀྱིས་དབང་བསྒྱུར་རོ། །ཞེས་
གསུངས་པ་ལུས་ལ་དབང་བའོ། མདོ་ལས་རྫུ་འཕྲུལ་གྱི་རྣམ་པ་དུ་མ་ཉམས་སུ་མྱོང་བར་
འགྱུར་བ་ཡིན་ནོ། །ཞེས་གསུངས་པས་མདོར་བསྟན་ནས། དབང་རྣམ་པ་བཞི་ལ་དབང་
བས་རྒྱས་པར་བཤད་དོ། །ཆོ་འཕྲུལ་གཉིས་པ་ནི་ངོ་བོ་ཤེས་པ་ལྔ་དང་། ཆོ་འཕྲུལ་གསུམ་
~504~

མཛོད་ཉི་མའི་དཀྱིལ་འཁོར།
པ་ངོ་བོ་ཤེས་པ་དྲུག་གམ། བཅུས་བསྡུས་པ་ཡིན་ནོ། །སྒྲ་དོན་ནི་ཅིའི་ཕྱིར་དུ་ཆོ་འཕྲུལ་
ཞེས་བྱ་ན། འཕྲོག་པར་བྱེད་པས་ན་ཆོ་འཕྲུལ་ཏེ། ཧ་ར་ཞེས་པ་འཕྲོག་པ་ལ་འཇུག་པའི་
ཕྱིར། དེས་ན་ཐོག་མཐའ་བར་གསུམ་མམ་བསམ་གཏན་ལ་ཞེ་འགྲས་པ་དང་། ཐ་མ་ལ་
གནས་པ་དང༌། ཞུགས་པའི་ཡིད་འཕྲོགས་པས་ཆོ་འཕྲུལ་ཞེས་བྱའོ། །ལྔ་པ་ལ་གསུམ། རྫུ་
འཕྲུལ་གྱི་ཡུལ་བཤད་པ། ལྷའི་མིག་རྣ་གཉིས་བཤད་པ། །དོགས་པ་ལྷག་མ་སྤྱད་
པའོ། །དང་པོ་ལ་གསུམ། ངོ་བོ་ཡུལ་དང་བཅས་པ། སྤྲུལ་སེམས་བཤད་པ། རྫུ་འཕྲུལ་གྱི་
དབྱེ་པའོ། །དང་པོ་ནི། རྫུ་འཕྲུལ་ནི་ཏིང་ངེ་འཛིན་ཡིན་ལ། །དེ་ལས་ཡོན་ཏན་རྣམས་འབྱོར་
ཞིང་འགྲུབ་པར་བྱེད་པ་ཡིན་པའི་ཕྱིར། དེའི་ཡུལ་ལ་གཉིས་ཡོད་དེ། སྤྲུལ་པ་དང་། འགྲོ་བ་
གཉིས་ཡོད་པའི་ཕྱིར་ཏེ། རྫུ་འཕྲུལ་ཏིང་འཛིན་དེ་ལས་ནི། སྤྲུལ་དང་འགྲོ་བ། ཞེས་
གསུངས་པའི་ཕྱིར། འགྲོ་བ་གསུམ་ཡོད་དེ། འདབ་ཆགས་ལྟར་ལུས་ཕྱིན་བྱེད་ཀྱིས་འགྲོ་
བ། ཐག་རིང་པོ་ཡང་ཐུང་ངུར་མོས་པས་མྱུར་དུ་འགྲོ་བ། མོས་པ་ལས་བྱུང་བའི་འགྲོ་བ།
ཡིད་ལྟར་འགྱོགས་པའི་འགྲོ་བ་གསུམ་ཡོད་པའི་ཕྱིར། །དེ་གང་ཟག་གང་ལ་ཡོད་ཅེ་ན།
སྟོན་པ་སངས་རྒྱས་ལ་ཡིད་མགྱོགས་ཀྱི་འགྲོ་བའང་མངའ་ན། གཞན་གཉིས་ལྟ་ཅི་སྨོས།
གཞན་ཉན་རང་རྣམས་ལ་དང་པོ་གཉིས་ཡོད་ཀྱི་ཕྱི་མ་མེད་དེ། སྟོན་པ་ལ། ཡིད་མགྱོགས་
འགྲོ་བ་གཞན་དག་ལ། ཕྱིན་བྱེད་མོས་པ་ལས་བྱུང་ཡང་། ཞེས་གསུངས། སྤྲུལ་པ་ལ་
གཉིས་ཡོད་དེ། འདོད་པར་གཏོགས་པའི་སྤྲུལ་པ་དང་། གཟུགས་ཁམས་སུ་གཏོགས་པའི་
སྤྲུལ་པ་གཉིས་ཡོད་པའི་ཕྱིར། དང་པོ་ནི། ཕྱིའི་སྐྱེ་མ་ཆེད་གཟུགས་དྲི་རོ་རེག་བཞི་སྤྲུལ་པ་
ཡིན་གྱི་མིག་སོགས་དབང་པོ་ལྔ་སྤྲུལ་མི་ནུས་ཏེ། སེམས་ཅན་གྱི་རིགས་ལ་སྔར་མེད་
གསར་དུ་སྐྱེ་མེད་པའི་ཕྱིར། སྒྲ་སྤྲུལ་པ་མིན་ཏེ། སྒྲ་ཕལ་ཆེར་ལ་རིགས་འདྲའི་རྒྱུན་མེད་
པའི་ཕྱིར། ཡིད་ཀྱི་སྐྱེ་མཆེད་དང་། ཆོས་ཀྱི་སྐྱེ་མཆེད་སྤྲུལ་པ་མིན་ཏེ། སྤྲུལ་སེམས་མེད་
པའི་ཕྱིར། དེ་སྐད་དུའང་། འདོད་པར་གཏོགས་པས་སྤྲུལ་པ་ནི། ཕྱིའི་སྐྱེ་མཆེད་བཞི་རྣམ་
~505~

མཛོད་ཉི་མའི་དཀྱིལ་འཁོར།
གཉིས། ཞེས་གསུངས། རྣམ་གཉིས་ཞེས་པ་ནི། རང་ཉིད་སེང་གེ་ལ་སོགས་པར་སྤྲུལ་པ་
རང་གི་ལུས་དང་འབྲེལ་བ་དང༌། ཕྱི་རོལ་སེང་གེ་ལ་སོགས་པར་སྤྲུལ་པ་གཞན་གྱི་ལུས་
དང་འབྲེལ་བ་ཉིས་ཡོད་ཅེས་པའོ། ། གཟུགས་ཁམས་ན་དྲི་རོ་མེད་པས། གཟུགས་དང་
རེག་བྱ་གཉིས་སྤྲུལ་པ་ཡིན་ཏེ་གཟུགས་གཏོགས་གཉིས། ཞེས་གསུངས། གཉིས་པ་ནི།
མངོན་ཤེས་ཀྱི་འབྲས་བུར་གྱུར་པའི་སྤྲུལ་སེམས་ཀྱིས། སྤྲུལ་པ་ཡིན་ལ། དེ་ལ་བཅུ་བཞི་
ཡོད་དེ་བསམ་གཏན་དང་པོའི་འབྲས་བུ་སྤྲུལ་སེམས་གཉིས་ནས། བསམ་གཏན་བཞི་པའི་
འབྲས་བུ་སྤྲུལ་སེམས་ལྔའི་བར་དུ་ཡོད་པའི་ཕྱིར་ཏེ། དང་པོའི་འབྲས་བུ་འདོད་པ་དང་།
དང་པོའི་གཉིས། གཉིས་པའི་གསུམ། གསུམ་པའི་བཞི། བཞི་པའི་འོག་ས་གཞི་དང་རང་ས་
སྟེ་ལྔའི་བར་མས་རིམ་བཞིན་སྤྲུལ་པ་ཡིན་པའི་ཕྱིར། འོག་མའི་འབྲས་བུ་སྤྲུལ་སེམས་གོང་
མ་ལས་སྐྱེས་པ་མིན་ཏེ། གོང་མ་མངོན་དུ་བྱེད་མི་ནུས་པའི་ཕྱིར་ཏེ། དེ་སྐད་དུའང་།
གཟུགས་གཏོགས་གཉིས་སྤྲུལ་སེམས་དག་གིས། དེ་དག་ཀྱང་ནི་བཅུ་བཞིའོ། །བསམ་
གཏན་འབྲས་གཉིས་ནས་ལྔའི་བར། རིམ་བཞིན་གོང་མ་ལསསྐྱེས་མིན། ཞེས་གསུངས།
སྤྲུལ་པ་ཐམས་ཅད། རང་གི་ས་པའི་སྤྲུལ་སེམས་ཁོ་ནས་སྤྲུལ་པར་བྱེད་ཀྱི། ས་གཞན་གྱི་
སྤྲུལ་སེམས་ཀྱིས་ས་ཐ་དད་པ་གཞན་གྱི་སྤྲུལ་པ་སྤྲུལ་མི་ནུས་ཏེ། རང་གི་ས་པས་སྤྲུལ་
པར་བྱེད། ཞེས་གསུངས། སྤྲུལ་པ་དག་སྨྲ་བ་འཇུག་པའི་སྨྲ་སེམས་ནི། འདོད་པ་དང་
བསམ་གཏན་དང་པོའི་ས་པའི་སྤྲུལ་པ་རང་སའི་སེམས་ཁོ་ནས་སྨྲར་འཇུག་ལ། དེ་ཡན་
ཆད་ན་འོག་མ་སྟེ་བསམ་གཏན་དང་པོའི་རྟོག་དཔྱོད་མངོན་དུ་བྱས་ནས་སྨྲར་འཇུག་ཏེ།
སྨྲར་འཇུག་པ་ནི་འོག་མས་ཀྱང་། ཞེས་གསུངས། གང་གི་ཚེ་མང་པོ་སྤྲུལ་ནས་སྨྲ་བ་དེའི་
ཚེ་སྟོན་པ་སངས་རྒྱས་ནི་ཇི་ལྟར་བཞེང་པ་བཞིན་དུ་སྨྲ་བ་ལ་འཇུག །སྟོན་པ་ཨིན་པ་ནི་
སྤྲུལ་པ་པོ་དང་བཅས་ཏེ་ཅིག་ཅར་སྨྲ་བ་བྱེད་དགོས་ཏེ། སྟོན་མི་སྤྲུལ་པ་པོ་དང་བཅས།
ཞེས་དང་། ཕུང་རིང་པོ་ལས། གཅིག་གཅིག་སྨྲ་བར་བྱེད་པ་ན། སྤྲུལ་པ་ཐམས་ཅད་སྨྲ་བར་
P-506~

མཛོད་ཉི་མའི་དཀྱིལ་འཁོར།
བྱེད། གཅིག་མི་སྨྲ་བར་གྱུར་བ་དང་། དེ་དག་ཐམས་ཅད་སྨྲ་མི་གྱུར། ཞེས་གསུངས། ཁོ་ན་
རེ། སྤྲུལ་པ་ངག་སྨྲ་བ་མི་འཐད་པར་ཐལ། སྤྲུལ་སེམས་ཡོད་པའི་ཚེ་སྨྲ་སེམས་མེད། ངག་
སྨྲ་པའི་ཚེ་སྤྲུལ་སེམས་མེད་པའི་ཕྱིར། །ཞེ་ན། མ་ཁྱབ་སྟེ། སྤྲུལ་སེམས་ཀྱིས་སྤྲུལ་པ་
གནས་པར་བྱིན་གྱིས་རླབས་ནས། ཡིད་གཞན་ངག་གི་རིག་བྱེད་ཀུན་ནས་སློང་བ་ལ་
འཇུག་པའི་ཕྱིར། འོ་ན་སྤྲུལ་པ་པོ་གསོན་པོ་ཁོ་ན་ལ་བྱིན་བརླབས་ཡོད་དམ་ཞེ་ན། སྤྲུལ་པ་
པོ་ཤི་བ་ལ་ཡང་བྱིན་གྱིས་རློབས་པ་ཡོད་དེ། གནས་བརྟན་འོད་བསྲུང་གིས་རང་གི་རུས་
པ་བྱིན་གྱིས་བརླབས་པས་ཇི་ལྟར་འདོད་པ་ལྟར་གནས་པའི་ཕྱིར་ཏེ། ལུང་ཕྲན་ཚེགས་
ལས་འོད་སྲུང་ཆེན་པོས་བསྟན་པ་གཏུད་པའི་བྱ་བ་བྱས་ནས། ་རི་བྱ་རྐང་མོའི་སྟེང་དུ་
འཛེགས་ཏེ། སངས་རྒྱས་ཀྱི་ན་བཟའ་ལུས་དང་བསིལ་བྱེད་ལྷུང་ཟེད། །ལྐུམས་ནས་རི་
གསུམ་གྱིས་སྤྲིབས་ཏེ་སངས་རྒྱས་བྱམས་པ་བྱོན་གྱི་པར་དུ་ཉམས་པར་མ་གྱུར་ཅིག་
དེས་འཁོར་རྣམ་པ་བཞི་ལ་རིག་པར་བྱེད་དོ། །ཞེས་བྱིན་གྱིས་བརླབས་ནས་མྱ་ངན་ལས་
འདས་སོ། །སངས་རྒྱས་བྱམས་པས་རི་གསུམ་བསལ་ཏེ་ཕྱག་གིས་རུས་པ་རྣམས།
བརྣམས་ནས་ཆོས་བསྟན་པས། ཉན་ཐོས་བྱེ་བ་ཕྲག་ཕྲག་དགུ་བཅུ་རྩ་དྲུག་གིས། དགྲ་
བཅོམ་པ་ཐོབ་པར་གྱུར་ཏོ། །ཞེས་གསུངས། སྙིང་རྗེ་པད་དཀར་དུའང་དེ་བཞིན་དུ་
གསུངས་པའི་ཕྱིར། དེ་ཡང་བརྟན་པ་རུས་པ་ལྟ་བུ་ལ་བྱིན་བརླབས་ཡོད་ཀྱིས། མི་བརྟན་
པ་ཤ་ཁྲག་སོགས་ལ་བྱིན་བརླབས་དེ་མེད་དེ། དེ་བྱིན་གྱིས་མ་བརླབས་པའི་ཕྱིར། དེ་སྐད་
དུའང་། བྱིན་གྱིས་བརླབས་ལ་གཞན་འཇུག་ཕྱིར། ཤི་བ་ལ་ཡང་བྱིན་བརླབས་ཡོད།།མི་
བརྟན་ལ་མེད་ཞེས་གསུངས། གསུམ་པ་ནི་རྫུ་འཕྲུལ་ལ་དབྱེ་ན་ལྔ་ཡོད་དེ། སྒོམ་བྱུང་གིས་
སྐྱེས་ཐོབ་ཀྱི། གན་དྷ་རི་ལ་སོགས་པའི་གསང་སྔགས་ཀྱིས་ནམ་མཁའ་ལ་འགྲོ་ནུས་པ་
གསང་སྔགས་ཀྱིས། རྨ་བྱའི་མདོངས་དང་རུ་སྦལ་གྱི་ཟེ་བ་ལ་སོགས་པའི་སྨན་དག་གིས།
རྒྱལ་པོ་ང་ལས་ནུ་དང་། བར་སྲིད་ཀྱི་རྫུ་འཕྲུལ་ལྟ་བུ་ལས་སྐྱེས་པའི་རྫུ་འཕྲུལ་དང་ལྔ་ཡོད་
-507-

མཛོད་ཉི་མའི་དཀྱིལ་འཁོར།
པའི་ཕྱིར་ཏེ། རྫུ་འཕྲུལ་གསང་སྔགས་སྨན་དག་དང་།ལས་ལས་སྐྱེས་པ་རྣམ་པ་ལྔ། ཞེས་
གསུངས་སོ། །གཉིས་པ་ནི། ལྷའི་མིག་གི་མངོན་པར་ཤེས་པ་དང་། རྣ་བའི་མངོན་ཤེས་ཀྱི་
བདག་རྐྱེན་དུ་གྱུར་པའི་མིག་རྣ་གཉིས་པོ་དེ་ལྷའི་མིག་རྣ་དངོས་ཡིན་ཏེ། བསམ་གཏན་གྱི་
དངོས་གཞི་བསྒོམས་པ་ལ་བརྟེན་ནས། རང་གི་མིག་དང་རྣ་བའི་ཐད་འཁོར་དུ་བསམ་
གཏན་གྱི་ས་པའི་འབྱུང་འགྱུར་གྱི་གཟུགས་ཅན་དྭངས་པ་གྲུབ་པ་ཡིན་པའི་ཕྱིར་ཏེ། ལྷའི་
མིག་དང་རྣ་བ་ཡིན། བསམ་གཏན་ས་པའི་གཟུགས་དྭངས་པ། ཞེས་གསུངས། ལྷའི་མིག་
རྣ་གཉིས་པོ་དེ་ཁྱད་ཆོས་དུ་མ་དང་ལྡན་ཏེ་རྟག་ཏུ་རྣམ་ཤེས་དང་ལྡན་པས་རྟེན་བཅས་ཁོ་ན་
ཡིན། ཞར་བ་དང་འོན་པ་ལྟ་བུ་མིན་པས་མ་ཚངས་བ་མེད་པ་ཁོ་ན་ཡིན། ཡུལ་གཟུགས་སྒྲ་
ཐག་རིང་བ་དང༌། ཆ་ཕྲ་བ་དང་། རྒྱབ་མདུན་སོགས་ཐམས་ཅད་དུ་མཐོང་བ་དང་། ཐོས་
པའི་སྤྱོད་ཡུལ་ཅན་ཡིན་པའི་ཕྱིར། དེ་སྐད་དུའང་རྟག་ཏུ་རྟེན་བཅས་མ་ཚངས་མེད། ཐག་
རིང་ཕྲ་སོགས་སྤྱོད་ཡུལ་ཅན། ཞེས་དང་། རང་འགྲེལ་ལས། གང་ཕྱིར་ཤའི་མིག་གིས་
གཟུགས། ཐག་རིང་གནས་དང་སྒྲིབས་པ་དང་། ཕྲ་དང་ཐམས་ཅད་མི་མཐོང་བ། དེ་ཕྱིར་ལྷ་
ཡིས་མཐོང་བར་འདོད་ཞེས་གསུངས། འོ་ན། ལྷའི་མིག་མངོན་ཤེས་ཀྱིས་ཐག་རིང་པོ་ཅི་
ཙམ་མཐོང་ཞེ་ན། ཉན་ཐོས་དགྲ་བཅོམ་པ་བསེ་རུ་ལྟ་བུའི་རང་རྒྱལ། སྟོན་པ་སངས་རྒྱས་
ཀྱི་དེ་གསུམ་གྱིས་གོ་རིམ་བཞིན། སྟོང་དང་པོ་སྟོང་གཉིས་པ། སྟོང་གསུམ་པ་འམ་གྲངས་
མེད་པའི་གཟུགས་ཕྲ་རགས་ཐམས་ཅད་མཐོང་སྟེ། དགྲ་བཅོམ་བསེ་རུ་སྟོན་རྣམས་ཀྱིས།
སྟོང་གཉིས་གསུམ་དང་གྲངས་མེད་མཐོང་། ཞེས། དེ་གསུམ་གྱིས་མངོན་པར་འདུ་མི་
མཛད་པའི་ཚེ་དེ་ལྟར་མི་མཐོང་འམ་ཅེས་པས་མངོན་པར་འདུ་མཛད་པའི་ཚེ་དེ་གསུམ་
གྱིས་རིམ་པ་བཞིན། སྟོང་གཉིས་སྟོང་གསུམ། གྲངས་མེད་པའི་དེ་མཐོང་བའི་ཕྱིར་རོ། །
གསུམ་པ་དོགས་པ་ལྷག་མ་དཔྱད་པ་ནི། རྫུ་འཕྲུལ་ཁོ་ན་ལས་སྐྱེས་ཐོབ་ཡོད་པས་མ་ཁྱབ་
སྟེ། ལྷའི་མིག་དང་རྣ་བའི་མངོན་ཤེས་སོགས། གཞན་བཞི་ལའང་སྐྱེས་ཐོབ་ཡོད་པའི་ཕྱིར།
~508~

མཛོད་ཉི་མའི་དཀྱིལ་འཁོར།
སྐྱེས་ཐོབ་ཀྱི་ལྷའི་མིག་གིས་སྲིད་པ་བར་མ་མི་མཐོང་། ལྷའི་མིག་གི་མངོན་ཤེས་ཀྱིས་སྲིད་
པ་བར་མ་མཐོང་བའི་ཁྱད་པར་ཡོད་དེ། གཞན་ཡང་སྐྱེ་བས་ཐོབ་དེས་ནི། སྲིད་པ་བར་མ་
མི་མཐོང་ངོ་། །ཞེས་དང་། ལྷ་མིག་དག་པས་མཐོང་། ཞེས་སོགས་གོང་དུ་བཤད་པའི་ཕྱིར།
ཕ་རོལ་སེམས་ཤེས་སྐྱེས་ཐོབ་ལ་དགེ་མི་དགེ་ལུང་མ་བསྟན་གསུམ་ཀ་ཡོད། གང་ཡང་
མཚན་མ་བཟུང་ནས་ཕལ་རོལ་གྱི་སེམས་ཤེས་པའི་རྟོག་གེ་སེམས་ཤེས་པ་དང་། རྟོག་
བྱེད་ཅེས་པའི་རིགས་སྔགས་ཀྱིས་བྱས་པའི་ཕ་རོལ་སེམས་ཤེས་ལའང་དེ་དག་སོགས་
གསུམ་ཀ་ཡོད་ལ། །དམྱལ་བ་པའི་སེམས་ཤེས་དང་སྔོན་གནས་རྗེས་དྲན་གྱི་མངོན་ཤེས་
ཀྱིས་དང་པོ་སྐྱེས་མ་ཐག །སྡུག་བསྔལ་གྱི་ཚོར་བས་མ་དཀྲུགས་ཙམ་གྱི་ཚེ་ཤེས་ཀྱིས།
ཕྱིས་མི་ཤེས་ཏེ། སྡུག་བསྔལ་གྱིས་དཀྲུགས་པའི་ཕྱིར། དེ་སྐད་དུའང་། སེམས་ཤེས་དེ་ནི་
རྣམ་པ་གསུམ། རྟོག་དང་རིག་སྔགས་ཀྱིས་བྱས་པའང་། དམྱལ་བས་ནི་དང་པོ་ཤེས། ཞེས་
གསུངས། འགྲོ་བ་གཞན་གྱི་མངོན་ཤེས་དེ་གཉིས་ཀྱིས་རྟག་ཏུ་ཤེས་ཏེ། ལྷ་རྣམས་སྐྱེས་
མ་ཐག་ནས་གནས་གསུམ་པོ་མངོན་དུ་གྱུར་རོ། །ཞེས་དང༌། གཞན་སེམས་ཤེས་པ་ནི།
མདོ་ལས། འདི་ལྟར་བདག་ནི་ལམ་རིང་པོ་ནས་འདིར་འོངས་པས་གཉིས་སུ་མེད་པ་སྟེ
ལེགས་པར་བྱས་པའམ། ཉེས་པར་བྱས་པ་ལ་བསྐུལ་བའི་གྲོགས་ནི་གང་ཡང་མེད་ཀྱི། ལྷ་
དང་ཀླུ་དང་གནོད་སྦྱིན་དང་། སངས་རྒྱས་བཅོམ་ལྡན་འདས་གང་དག་བདག་གི་སེམས་ཀྱི་
བསམ་པ་ཤེས་པ་དག་ཡོད་དེ། བདག་དགོན་པའི་གནས་ན་གནས་ལ་མི་དགེ་བའི་སེམས་
ཀྱི་དབང་དུ་སོང་ན་དེ་དག་དབང་དུ་འགྱུར་རོ། །ཞེས་དང༌། སྔོན་གནས་རྗེས་དྲན་ཀྱང་།
མདོ་ལས། དྲང་སྲོང་ཚོགས་ཀྱི་བསྟེན་པ་དང་། ཆོས་ཀྱི་རྒྱལ་པོ་བཞུགས་གྱུར་ཅིང་།
བདག་ལ་དགའ་བ་སྐྱེས་པ་ཡིས། རྒྱལ་བྱེད་ཚལ་དེ་འདི་ཡིན་ནོ། །ཞེས་དང་། གྲོ་བཞིན་
སྐྱེས་ལ། ཡིད་དྭགས་ཀྱིས། བདག་ཅག་ངག་རྩུབ་ཁྲོ་ལྡན་ཞིང་། བདག་ཅག་སེར་སྣས་
འབྱུང་བས་ན། སྦྱིན་པ་ཅུང་ཟད་མ་བཏང་དེས། བདག་ཅག་ཡི་དྭགས་འཇིག་རྟེན་ལྷགས།
~509~

མཛོད་ཉི་མའི་དཀྱིལ་འཁོར།
ཞེས་སྤྲས་པ་དང་། བདག་གིམ་མཐུན་དང་མི་མཐུན་པས། ལོངས་སྤྱོད་དག་ནི་གང་
བསགས་པ། །དེ་དག་གཞན་གྱིས་ལོངས་སྤྱོད་དོ། །ཁོ་བོ་ཅན་ནི་སྡུག་བསྔལ་བསྟེན། ཞེས་
དང་། དུད་འགྲོས་ཀྱང་ཤེས་པ་སླུ་ལ་སོགས་པ་བཞིན་ནོ། །མི་ལ་རྫུ་འཕྲུལ་སོང་། ས་སྔར་
བཤད་པ་དེ་རྣམས་འདོད་ཆགས་བྲལ་བས་ཐོབ་པ། རྟོག་གེ་རིགས་སྔགས། སྨན་ལས་
སྐྱེས་པ་ཡོད་ཀྱི། སྐྱེས་སྟོབས་ཀྱི་དེ་དག་མེད་དེ། མི་ལ་སྐྱེ་བས་ཐོབ་པ་མེད། ཞེས་
གསུངས། མི་རང་བཞིན་གྱི་ཚེ་རབས་དྲན་པ་ནི་ལས་ལས་སྐྱེས་པ་ཡིན་ནོ། །བསྡུ་ན།
བཟོད་ལྟ་ཡང་དག་ཤེས་པ་ཡིན་མིན་དང་། ཤེས་པའི་དབྱེ་བ་བཅུ་ཡི་གྲངས་ངེས་དང་།
རྣམ་པའི་རབ་དབྱེ་གྲངས་ངེས་རྣམ་ཕྱེ་དང་། དེ་ལས་འཕྲོས་པ་མ་འདྲེས་བཅོ་བརྒྱད་དང་།
ཉན་རང་མཐུན་མོངས་ཉོན་མོངས་མེད་སོགས་བཞི། དེ་དོན་ཕྱེད་པས་བདུན་པའི་གསལ་
བྱེད་དོ། །ཆིམས་བློ་བཟང་གྲགས་པས། བཟོད་ཤེས་ལྟ་དང་ཤེས་པའི་རང་བཞིན་སོགས།
ལྡན་ཐོབ་ཤེས་པས་བསྡུས་པའི་ཡོན་ཏན་ཏེ། ཤེས་རབ་ཉིད་ཡིན་དྲི་མེད་ཡེ་ཤེས་གང༌། སྟོན་
བྱེད་གནས་འདི་ལེགས་པར་མཉམ་པར་གྱིས། ཞེས་གསུངས་སོ། །དཔག་མེད་ཡོན་ཏན་
ཆ་ཤས་ཡོངས་སུ་རྫོགས། མ་རྟོགས་ལོག་རྟོགས་ཐེ་ཚོམ་ཆུ་འཛིན་བྲལ། །ལུང་རིགས་
འོད་འཕྲོ་འཕྲིན་ལས་ཚ་ཟེར་ཅན། སྔོན་མེད་རྟ་བདུན་དབང་པོའདི་ཤར་བས། ཆོས་མངོན་
གླིང་བཞིའི་གཟུགས་རྣམས་གསལ་བ་དང་། བློ་གསལ་མཁས་པའི་པད་ཚལ་རྒྱས་པ་དང་།
རྒོལ་ངན་འབྱུང་པོའི་བྱ་རྣམས་མིག་ལོང་ནས། ཐུབ་བསྟན་ཕན་བདེའི་ལོ་ཐོག་སྨིན་གྱུར་ཅིག
༈ །བླ་མ་དང་ཡི་དམ་དབྱེར་མ་མཆིས་པའི་ཞབས་ལ་ཕྱག་འཚལ་ལོ། །གནས་
བརྒྱད་པ་སྙོམས་འཇུག་བསྟན་པའི་གནས་འཆད་པ་ལ་གཉིས། སྙོམས་འཇུག་དངོས་དང་
དེ་ལ་རྟེན་པའི་ཡོན་ཏན་ནོ། །དང་པོ་ལ་བཞི། དངོས་གཞི། ཉེར་བསྡོགས། ཁྱད་པར་ཅན།
ཏིང་ངེ་འཛིན་གྱི་དབྱེ་བའོ། །དང་པོ་ལ་བཞི། དབྱེ་བ། ཇི་ལྟར་འཐོབ། གང་ལས་གང་འབྱུང་
བ། ཆོས་ཀྱི་ཁྱད་པར་རོ། །དང་པོ་ལ་གཉིས། དབྱེ་བ་དང་བསྡུ་བའོ། །དང་པོ་ནི། སྤྱིར་
~510~

མཛོད་ཉི་མའི་དཀྱིལ་འཁོར།
ཁམས་གོང་མའི་དངོས་གཞིའི་སྙོམས་འཇུག་ལ། མཚན་ཉིད། དབྱེ་བ། སོ་སོའི་རང་
བཞིན། ཉོན་མོངས་ཅན་ལ་ཡན་ལག་རྣམ་པར་མི་འཇོག་པའི་རྒྱུ་མཚན། ཁྱད་ཆོས་གཞན་
རྒྱས་པར་བཤད་པའོ། །དང་པོ་ནི། ཡན་ལག་གམ་དམིགས་པ་གང་རུང་གིས་སྒོ་ནས་རང་
གི་འོག་ས་ལས་འདོད་ཆགས་དང་བྲལ་བའི་རིགས་སུ་གནས་པས་རབ་ཏུ་ཕྱེ་བའི་སྒོ་ནས་
གོང་སས་བསྡུས་པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེའོ། །དེ་
སྐད་དུའང༌། སྙོམས་འཇུག་དགེ་བ་རྩེ་གཅིག་པ། རྗེས་འབྲངས་བཅས་ན་ཕུང་པོ་ལྔ། ཞེས་
གསུངས། གཉིས་པ་ལ། རྒྱུ་སྙོམས་འཇུག་གི་བསམ་གཏན་གྱི་དངོས་གཞིའི་སྙོམས་
འཇུག་བཞི། འབྲས་བུ་སྐྱེ་བའི་བསམ་གཏན་གྱི་དངོས་གཞིའི་སྙོམས་འཇུག་བཞི་སྟེ་བསམ་
གཏན་གྱི་དངོས་གཞིའི་སྙོམས་འཇུག་བརྒྱད། རྒྱུ་སྙོམས་འཇུག་གི་གཟུགས་མེད་ཀྱི་དངོས་
གཞི་བཞི་འབྲས་བུ་སྐྱེ་བའི་གཟུགས་མེད་ཀྱི་དངོས་གཞི་བཞི་སྟེ། གཟུགས་མེད་ཀྱི་དངོས་
གཞིའི་སྙོམས་འཇུག་བརྒྱད། སྲིད་རྩེའི་སྙོམས་འཇུག་མ་གཏོགས་པ་རྣམས་ལ་རེ་རེ་ལ་
ཡང་ཉོན་མོངས་ཅན། དག་པ་བ། ཟག་མེད་ཀྱི་དངོས་གཞི་སྙོམས་འཇུག་གསུམ་གསུམ་
བཤད། སྲིད་རྩེའི་དངོས་གཞིའི་སྙོམས་འཇུག་ལ་ཟག་མེད་མ་གཏོགས་པ་གཉིས་གསུངས་
ཏེ། དེ་ལྟར་སྙོམས་འཇུག་དངོས་གཞིའི་རྫས། རྣམ་པ་བརྒྱད་བདུན་རྣམ་པ་གསུམ། ཞེས་
གསུངས། གསུམ་པ་ནི། ཡན་ལག་གི་སྒོ་ནས་རང་གི་འོག་ས་ལས་འདོད་ཆགས་དང་བྲལ་
བའི་རིགས་སུ་གནས་པ་ཡང་ཡིན་ཁམས་གོང་མའི་དངོས་གཞིའི་སྙོམས་འཇུག་ཡང་
ཡིན་པའི་གཞི་མཐུན་པར་དམིགས་པ། པསམ་གཏན་གྱི་དངོས་གཞིའི་སྙོམས་འཇུག་གི་
མཚན་ཉིད་འདི་ལ་ཤེས་པ་ཡིན་པས་མ་ཁྱབ་སྟེ། རྗེས་འབྲངས་བཅས་ན་ཕུང་པོ་ལྔ། ཞེས་
གསུངས་པའི་ཕྱིར། དེ་ལ་བཞི་ཡོད་པས། བསམ་གཏན་གྱི་དངོས་གཞིའི་སྙོམས་འཇུག་
ཡང་ཡིན། རང་སས་བསྡུས་པའི་རྟོག་དཔྱོད་གང་རུང་གཉེན་པོའི་ཡན་ལག་གིས་འདོད་པ་
ལ་འདོད་ཆགས་དང་བྲལ་བའི་རིགས་སུ་གནས་པ་ཡང་ཡིན་པའི་གཞི་མཐུན་པར་
-511-

རྫོད་ཉི་མའི་དཀྱིལ་འཁོར།
དམིགས་པ། བསམ་གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད། དེ་ཡང་
ཡིན་རང་སས་བསྡུས་པའི་ནང་རབ་ཏུ་དྭངས་བ་གཉེན་པོའི་ཡན་ལག་གིས་བསམ་གཏན་
དང་པོ་ལ་འདོད་ཆགས་དང་བྲལ་བའི་རིགས་སུ་གནས་པ་ཡང་ཡིན་པའི་གཞི་མཐུན་
པར་དམིགས་པ། བསམ་གཏན་གཉིས་པའི་དངོས་གཞིའི་སྙོམས་འཇུག་གི་མཚན་ཉིད།
དེ་ཡང་ཡིན་རང་སས་བསྡུས་པའི་དྲན་ཤེས་བཞིན་འདུ་བྱེད་བཏང་སྙོམས་གསུམ་གཉེན་
པོའི་ཡན་ལག་གིས་བསམ་གཏན་གཉིས་པ་ལ་འདོད་ཆགས་དང་བྲལ་བའི་རིགས་སུ་
གནས་པ་ཡང་ཡིན་པའི་གཞི་མཐུན་པར་དམིགས་པ། བསམ་གཏན་གསུམ་པའི་དངོས་
གཞིའི་སྙོམས་འཇུག་གི་མཚན་ཉིད་ཡིན། དེ་ཡང་ཡིན་རང་སས་བསྡུས་པའི་དྲན་པ་དང་
པཏང་སྙོམས་ཡོངས་དག་གཉེན་པོའི་ཡན་ལག་གིས་བསམ་གཏན་གསུམ་པ་ལ་འདོད་
ཆགས་དང་བྲལ་པའི་རིགས་སུ་གནས་པ་ཡང་ཡིན་པའི་གཞི་མཐུན་པར་དམིགས་པ།
བསམ་གཏན་བཞི་པའི་དངོས་གཞིའི་སྙོམས་འཇུག་གི་མཚན་ཉིད་ཡིན་ཏེ། དཔྱོད་དང་
ད།འ་དང་བདེ་དང་ལྡན། ཡན་ལག་ལྔ་ལྔ་སྤངས་པ་ཡིན། ཞེས་གསུངས། བསམ་གཏན་
དང་པོའི་དངོས་གཞི་ལ། ཙམ་ཁྱད་གཉིས་སུ་ཕྱེ་བའི་རྒྱུ་མཚན་ཡོད་དེ། ཕསམ་གཏན་དང་
པོ་ལ་འདོད་ཆགས་དང་མ་བྲལ་པར་དེའི་ཡན་ལག་ཏུ་གྱུར་པའི་རྟོག་པ་ལྟ་བུ་ལ་འདོད་
ཆགས་དང་བྲལ་བ་དེ་བྱར་ཡོད་པའི་ཕྱིར། །དེས་ན། བསམ་གཏན་དང་པོའི་དངོས་གཞི་
ཡང་ཡིན། རང་སས་བསྡུས་པའི་དཔྱོད་པ་གཉེན་པོའི་ཡན་ལག་གི་བསམ་གཏན་དང་པོའི་
སས་བསྡུས་ཀྱི་རྟོག་པ་ལ་འདོད་ཆགས་དང་མ་བྲལ་བའི་རིགས་སུ་གནས་པ་ཡང་ཡིན་
པའི་གཞི་མཐུན་པར་དམིགས་པས་རབ་ཏུ་ཕྱེ་བ། བསམ་གཏན་དང་པོའི་དངོས་གཞི་ཙམ་
པོ་བའི་མཚན་ཉིད། དེ་ཡང་ཡིན་དེ་འདྲ་དེས་དེ་ལ་འདོད་ཆགས་དང་བྲལ་བའི་རིགས་སུ་
གནས་པས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་པ། བསམ་གཏན་དང་
པོའི་དངོས་གཞིའི་སྙོམས་འཇུག་ཁྱད་པར་ཅན་གྱི་མཚན་ཉིད་ཡིན་ཏེ། རྟོག་དང་དཔྱོད་པ་
512~

མཛོད་ཉི་མའི་དཀྱིལ་འཁོར།
རྩིང་ཞིབ་ཉིད། ཞེས་དང་། རྟོག་པའང་བསམ་གཏན་ཁྱད་པར་ཅན། དེའི་གོང་ན་དཔྱོད་པ་
ཡང་། ཞེས་དང་། རྟོག་མེད་བསམ་གཏན་ཁྱད་པར་ཅན། ཞེས་གསུངས། ཁམས་གོང་མའི་
དངོས་གཞིའི་སྙོམས་འཇུག་ཡང་ཡིན། དམིགས་པའི་སྒོ་ནས་རང་གི་འོག་ས་ལས་འདོད་
ཆགས་དང་བྲལ་བའི་རིགས་སུ་གནས་པས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་
དམིགས་པ། གཟུགས་མེད་དངོས་གཞིའི་སྙོམས་འཇུག་གི་མཚན་ཉིད། དེ་ལ་དབྱེ་ན་བཞི་
ཡོད་པའི་གཟུགས་མེད་ཀྱི་དངོས་གཞི་ཡང་ཡིན། སྦྱོར་བའི་དུས་ན་ཆོས་ཐམས་ཅད་ནམ་
མཁའ་ལྟར་མཐའ་ཡས་སོ། །རྣམ་ཤེས་ལྟར་མཐའ་ཡས་སོ། །དེ་ལྟ་བུའི་གཟུང་བྱ་གཉིས་པོ་
དེ་ཅི་ཡང་ཡོད་པ་མ་ཡིན་ནོ། འདུ་ཤེས་རགས་པ་ནི་ཡོད་པ་མིན་ཕྲ་བ་དེ་མེད་པ་མིན་ནོ་
སྙམ་དུ་སྒོམས་པ་ལ་བརྟེན་ནས་དངོས་གཞིའི་དུས་སུ་དེ་དང་དེ་མངོན་དུ་གྱུར་པའི་རིགས་སུ་
གནས་པས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་པ། གོ་རིམ་བཞི་ན་དུ།
གཟུགས་མེད་ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད་པའི་སྐྱེ་མཆེད་
དང་། འདུ་ཤེས་མེད་འདུ་ཤེས་མེད་མིན་གྱི་སྐྱེདམཆེད་ཀྱི་མཚན་ཉིད་ཡིན་ཏེ། དེ་བཞིན་
གཟུགས་མེད་ཕུང་པོ་བཞི། འོག་མའི་ས་ལས་དབེན་ལས་སྐྱེས། ཉེར་བསྡོགས་གསུམ་
དང་བཅས་པར་ནི། །ཟུགས་ཀྱི་འདུ་ཤེས་བཤིག་ཅེས་བྱ། །གཟུགས་མེད་པ་ན་གཟུགས་
མེད་དོ། །གཟུགས་ནི་སེམས་ལས་སྐྱེ་བར་གྱུར། རྣམ་ཤེས་མཐའ་ཡས་མཁའ་མཐའ་ཡས།
ཅི་ཡང་མེད་ཅེས་བྱ་དེ་ལྟར། སྐྱོར་ཕྱིར་དམན་ཕྱིར་འདུ་ཤེས་མེད། འདུ་ཤེས་མེད་པའང་མ་
ཡིན་ནོ། ཞེས་གསུངས། སྙོམས་འཇུག་དག་པའི་རྫས་རྒྱུན་ཡང་ཡིན། །རང་སས་བསྡུས་
པའི་ཉོན་མོངས་པ་དང་མཚུངས་པར་ལྡན་པ་ཡང་ཡིན་པའི་གཞི་མཐུན་པར་གྱུར་པའི་
སྒྲིབས་ལུང་མ་བསྟན་དུ་དམིགས་པས་རབ་ཏུ་ཕྱེ་བ། ཁམས་གོང་མའི་དངོས་གཞིའི་
སྙོམས་འཇུག་ཉོན་མོངས་ཅན་གྱི་མཚན་ཉིད་ཡིན། དེ་ལ་དབྱེ་ན་སྲེད་པ་ཤས་ཆེ་བ། ལྟ་བ་
ཤས་ཆེ་བ། ང་རྒྱལ་ཤས་ཆེ་བ་། མ་རིག་པ་ཤས་ཆེ་བའི་སྙོམས་འཇུག་ཉོན་མོངས་ཅན་
~513~

མཛོད་ཉི་མའི་དཀྱིལ་འཁོར།
བཞི་ཡོད་དོ། །གཞན་མིན་བཞི་ཞེས་ཉི་འོག་པ། དེ་དག་སྲེད་ལྟ་ང་རྒྱལ་རྨོངས་ཞེས་དང་།
རོ་མྱངས་མཚུངས་ལྡན་སྲེད་བཅས་སོ། །ཞེས་གསུངས། ཁམས་གོང་མའི་དངོས་གཞིའི་
སྙོམས་འཇུག་ཡང་ཡིན། འཇིག་རྟེན་པའི་དགེ་བ་ཡང་ཡིན་པའི་གཞི་མཐུན་པར་དམིགས་
པས་རབ་ཏུ་ཕྱེ་བ། དག་པ་བའི་དངོས་གཞིའི་སྙོམས་འཇུག་གི་མཚན་ཉིད་ཡིན་ཏེ། འཇིག་
རྟེན་པའི་དགེ་བ་ནི། དག་པ་ཞེས་གསུངས། དེ་ལ་དབྱེ་ན། ཉམས་པ་ཆ་མཐུན། གནས་པ་
ཆ་མཐུན།ཁྱད་པར་ཆ་མཐུན། ངེས་འབྱེད་ཆ་མཐུན་གྱི་དག་པ་བ་བཞི་ཡོད་དེ། དག་པ་
ཉམས་པ་ཆ་མཐུན་སོགས། རྣམ་བཞི། ཞེས་གསུངས། སྙོམས་འཇུག་དག་པ་པ་ཡང་ཡིན།
རང་གིས་རྗེས་ཐོགས་དེ་མ་ཐག་ཏུ་རང་སའི་ཉོན་མོངས་སྐྱེ་བ་དང་རྗེས་སུ་མཐུན་པ། དེ་
ཡང་ཡིན། དེ་མ་ཐག་ཏུ་རང་སའི་དག་པ་སྐྱེ་བ་དང་རྗེས་སུ་མཐུན་པ། དེ་ཡང་ཡིན། དེ་མ་
ཐག་ཏུ་གོང་སའི་དག་པ་སྐྱེ་བ་དང་རྗེས་སུ་མཐུན་པ། དེ་ཡང་ཡིན། དེ་མ་ཐག་ཏུ་ཟག་མེད་
སྐྱེ་བ་དང་རྗེས་སུ་མཐུན་པ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ་
རྣམས། གོ་རིམ་བཞིན། བཞི་པོ་དེའི་མཚན་ཉིད་དུ་བཞག་པར་བྱ་སྟེ། དེ་ནི་གོ་རིམ་བཞིན།
ཉོན་མོངས་སྐྱེ་དང་རང་ས་དང་། གོང་དང་ཟག་མེད་རྗེས་མཐུན་པའོ། །ཞེས་གསུངས།
ཁམས་གོང་མའི་དངོས་གཞིའི་སྙོམས་འཇུག་ཡང་ཡིན། འཇིག་རྟེན་ལས་འདས་པའི་དགེ་
བ་ཡང་ཡིན་པའི་གཞི་མཐུན་པར་དམིགས་པས་རབ་ཏུ་ཕྱེ་བ། ཟག་མེད་ཀྱི་དངོས་གཞིའི་
སྙོམས་འཇུག་གི་མཚན་ཉིད་ཡིན་ཏེ། ཟག་མེད་འཇིག་རྟེན་འདས་པའོ་ཞེས་དང་རང་
འགྲེལ་ལས། འཇིག་རྟེན་ལས་འདས་པའི་སྙོམས་པར་འཇུག་པའི་རྫས་གང་ཡིན་པ་དེ་ནི་
ཟག་པ་མེད་པའོ། །ཞེས་གསུངས།
།བཞི་པ་ཉོན་མོངས་ཅན་ལ་ཡན་ལག་རྣམ་པར་མི་འཇོག་པའི་རྒྱུ་མཚན་ནི།
ཁམས་གོང་མའི་དངོས་གཞིའི་སྙོམས་འཇུག་ཉོན་མོངས་ཅན་ཡིན་ན་ཁམས་གོང་མའི་
དངོས་གཞིའི་སྙོམས་འཇུག་མ་ཡིན་དགོས་ཏེ་བསམ་གཏན་དང་པོའི་སྙོམས་འཇུག་
~514~

མཛོད་ཉི་མའི་དཀྱིལ་འཁོར།
ཉོན་མོངས་ཅན་ཡིན་ན་དབེན་པ་ལས་སྐྱེས་པའི་དགའ་བདེ་དང་མི་ལྡན་པས་
ཁྱབ། །གཉིས་པའི་སྙོམས་འཇུག་ཉོན་མོངས་ཅན་ཡིན་ན་ནང་རབ་ཏུ་དྭང་བ་དང་མི་ལྡན་
པས་ཁྱབ། གསུམ་པའི་སྙོམས་འཇུག་ཉོན་མོངས་ཅན་ཡིན་ན། དྲན་ཤེས་བཞིན་འདུ་བྱེད་
བཏང་སྙོམས་གསུམ་གང་རུང་དང་མི་ལྡན་པས་ཁྱབ། །བཞི་པའི་སྙོམས་འཇུག་ཉོན་
མོངས་ཅན་ཡིན་ན་དྲན་པ་ཡོངས་དག་དང་བཏང་སྙོམས་ཡོངས་དག་གང་རུང་མི་ལྡན་
པས་ཁྱབ་པའི་ཕྱིར་ཏེ། ཉོན་མོངས་ཅན་ལ་དགའ་བདེ་དང༌། རབ་དང་ཤེས་བཞིན་དྲན་པ་
དང་། བཏང་སྙོམས་དྲན་པ་དག་པ་མེད། ཞེས་དང་། རང་འགྲེལ་ལས། བསམ་གཏན་དང་
པོ་ལ་ནི་དབེན་པ་ལས་སྐྱེས་པའི་དགའ་བ་དང་བདེ་བ་མེད་དེ། ཉོན་མོངས་པས་དབེན་པ་
མ་ཡིན་དགོས་པའི་ཕྱིར་རོ། །གཉིས་པ་ལ་ནི། ནང་རབ་ཏུ་དང་བ་མེད་དོ། །ཉོན་མོངས་
པས་རྙོགས་པའི་ཕྱིར་རོ། །གསུམ་པ་ལ་ནི་དྲན་པ་དང་ཤེས་བཞིན་མེད་དེ། ཉོན་མོངས་
ཅན་གྱི་བདེ་བས་ཀུན་དུ་རྨོངས་པར་བྱས་པའི་ཕྱིར་རོ། །བཞི་པ་ལ་ནི་བཏང་སྙོམས་དང་
དྲན་པ་ཡོངས་སུ་དག་པ་མེད་དེ། ཉོན་མོངས་པས་དྲི་མ་ཅན་དུ་བྱས་པའི་ཕྱིར་རོ། །ཞེས་
གསུངས། དེ་ཡང་སྙོམས་འཇུག་དག་པ་བ་ཉོན་མོངས་ཅན་དུ་བྱ་བའི་གཞི་ཡིན། གོང་སས་
བསྡུས་པའི་སྲེད་པ་དང་། ལྟ་བ་ང་རྒྱལ་མ་རིག་པ་བཞི་ཉོན་མོངས་ཅན་དུ་བྱེད་པའི་ཆོས་
ཡིན། །སྙོམས་འཇུག་དག་པ་བ་རྣམས་ཉོན་མོངས་བཞི་པོ་དེ་དང་ཡུན་རིང་དུ་འགྲོགས་
འདྲིས་བྱས་པ་ལ་བརྟེན་ནས་དེ་བཞི་དང་མཚུངས་ལྡན་དུ་གྱུར་པ། །ཉོན་མོངས་ཅན་དུ་
བྱས་པའི་ཚུལ་ཡིན་ཏེ། དེ་ནི་དེས་མྱང་བྱ། ཞེས་གསུངས། ཁོ་ན་རེ། བདུན་རྣམ་པ་གསུམ།
རོ་མྱངས་ལྡན་དང་། ཞེས་གསུངས་པ་མི་འཐད་པར་ཐལ། །ཉོན་མོངས་ཅན་གྱི་སྙོམས་
འཇུག་ཡིན་ན། དངོས་གཞིའི་སྙོམས་འཇུག་མིན་དགོས་པའི་ཕྱིར། ཞེ་ན་མ་ཁྱབ་སྟེ་སྙོམས་
འཇུག་དག་པ་བའི་རྫས་རྒྱུན་ཡིན་པས་སྙོམས་འཇུག་གི་མིང་གིས་བཏགས་པ་ཙམ་ཡིན་པའི་
ཕྱིར། དཔེར་ན་ས་བོན་རུལ་པ་བཞིན། དེ་སྐད་དུ་རང་འགྲེལ་ལས། ཉོན་མོངས་པ་ཇི་ལྟར་
~515~

·མཛོད་ཉི་མའི་དཀྱིལ་འཁོར།
བསམ་གཏན་ཡིན། ཞེ་ན། ལོག་པར་སེམས་པའི་ཕྱིར། ཧ་ཅང་ཐལ་བར་འགྱུར་རོ། །ཞེ་ན་
མ་ཡིན་ཏེ། དེ་དང་རིགས་མཐུན་པ་ཁོ་ན་ལ་དེའི་མིང་ཉིད་དུ་ཉེ་བར་བཏགས་པའི་ཕྱིར་ཏེ།
དཔེར་ན་ས་བོན་རུལ་པ་བཞིན་ནོ། །ཞེས་གསུངས།
༈ །ལྔ་པ་ལ། བསམ་གཏན་གྱི་ཡན་ལག་གི་དབྱེ་བ་བཤད་པ། བསྡུ་བ་བཤད་པ།
ཡན་ལག་སོ་སོའི་ངོ་བོ་ངོས་བཟུང་བ། གཡོ་མི་གཡོའི་ཁྱད་པར། བསམ་གཏན་གྱི་སྐྱོན་
བརྒྱད་ངོས་བཟུང་བ་དང་ལྔའོ། །དང་པོ་ནི། བསམ་གཏན་གྱི་ཡན་ལག་བཅོ་བརྒྱད་དུ་ཡོད་
དེ། བསམ་གཏན་དང་པོའི་ཡན་ལག་ལྔ། གཉིས་པའི་པཞི་གསུམ་པའི་ལྔ། བཞི་པའི་ཡན་
ལག་བཞི་རྣམས་སུ་ཡོད་པའི་ཕྱིར་ཏེ། དང་པོ་ལ་ལྔ་རྟོག་དཔྱོད་དང་། དགའ་དང་བདེ་དང་
ཏིང་འཛིན་རྣམས། གཉིས་པ་ལ་ནི་ཡན་ལག་བཞི། རབ་དང་དང་ནི་དགའ་ལ་སོགས།
གསུམ་པ་ལ་ལྔ་བཏང་སྙོམས་དང་། དྲན་དང་ཤེས་བཞིན་བདེ་དང་གནས། ཐ་ན་བཞི་དྲན་
བཏང་སྙོམས་དང་། བདེ་མིན་སྡུག་མིན་ཏིང་འཛིན་རྣམས། ཞེས་གསུངས། གཉིས་པ་ནི།
བཅོ་བརྒྱད་པོ་དེ་རྫས་སུ་བཅུ་གཅིག་ཏུ་འདུས་ཏེ། བསམ་གཏན་དང་པོའི་ཡན་ལག་ལྔ།
གཉིས་པའི་ནང་རབ་ཏུ་དྭང་པ། གསུམ་པའི་ཡན་ལག་དང་པོ་བཞི། པཞི་པའི་ཚོར་བ་
བཏང་སྙོམས་རྣམས་སུ་འདུས་པའི་ཕྱིར་ཏེ། རྫས་སུ་བཅུ་གཅིག་ཞེས་གསུངས། གསུམ་
པ་ནི། བྱེ་བྲག་ཏུ་སྨྲ་བ་ནི། བསམ་གཏན་དང་པོ་གཉིས་ཀྱི་བདེ་བ་ནི་ཤིན་སྦྱངས་ཀྱི་བདེ་བ་
ཡིན། བསམ་གཏན་གསུམ་པའི་བདེ་བ་དེ་ཚོར་བ་བདེ་བ་ཡིན་ཏེ། དང་པོ་ན་ཤིན་ཏུ་སྦྱངས་
པ་བདེ་བ་ཡིན། ཞེས་དང་། རང་འགྲེལ་ལས། བསམ་གཏན་དང་པོ་དང་གཉིས་པ་དག་ན་ནི་
ཤིན་ཏུ་སྦྱངས་པ་ལ་བདེ་བ་ཞེས་བཤད་དོ། །འདི་ལ་ཤིན་ཏུ་སྦྱངས་པ་བདེ་བ་ཡིན་ལ། དེ་
ལ་ནི་ཚོར་བ་བདེ་བ་ཡིན་ནོ་ཞེས་མ་བསྟན་དོ་ཞེས། བསམ་གཏན་དང་བོ་གཉིས་ཀྱི་ཡན་
ལག་ཏུ་གྱུར་པའི་ཚོར་བ་ཡིན་ན་ལུས་ཚོར་མ་ཡིན་དགོས་ཏེ། དེ་ཡིན་ན་དབང་ཤེས་མ་
ཡིན་དགོས་པའི་ཕྱིར། དེ་ཡིན་ན་སེམས་ཚོར་མ་ཡིན་དགོས་ཏེ། བསམ་གཏན་དང་པོའི་
~516~

མཛད་ཉི་མའི་དཀྱིལ་འཁོར།
དགའ་བདེ་ཁྱད་མེད་དུ་ཐལ་བའི་སྐྱོན་ཡོད་པའི་ཕྱིར། བསམ་བསམ་གཏན་དང་པོ་གཉིས་ཀྱི་ཡན་
ལག་ཏུ་གྱུར་པའི་དགའ་བ་ནི་ཡིད་བདེ་ཡིན་ཏེ། བསམ་གཏན་གསུམ་པར་དེ་ཉིད་འཕགས་
པར་སྟོན་པ་ན་ཡིད་བདེ་འགགས་པར་གསུངས་ཏེ། ལུང་རྩམ་གཉིས་ཕྱིར་དགའ་ཡིད་
བདེ། ཞེས་དང་། བཅོམ་ལྡན་འདས་ཀྱིས་རྣམ་པར་སྒྱུར་བའི་མདོ་ལས་བསམ་གཏན་
འདིར་དེའི་ཡིད་བདེ་བའི་དབང་པོ་སྐྱེས་པ་མ་ལུས་པར་གསུམ་པ་བཀའ་སྩལ་བ་ན།
འགགས་པར་འགྱུར་རོ། །ཞེས་བཀའ་སྩལ་ལ། ཞེས་དང༌། ཡང་པདེ་བ་ཡང་སྤངས་ཏེ། སྔ་
ནས་སྡུག་བསྔལ་ཡང་སྤངས་ཤིང༌། ཡིད་བདེ་བ་དང་ཡིད་མི་བདེ་བ་ཡང་ནུབ་པས་ཞེས་
གསུངས་པའི་ཕྱིར། བསམ་གཏན་དང་པོའི་ཡན་ལག་ཏུ་གྱུར་པའི་རྟོག་དཔྱོད་སྔར་གོང་དུ་
བཤད་ཟིན་ནོ། །བསམ་གཏན་གཉིས་པའི་ཡན་ལག་ཏུ་གྱུར་པའི་ནང་རབ་ཏུ་དྭང་བ་ནི་
སམ་གཏན་གཉིས་པ་ལ་ཡིད་ཆེས་པའི་དད་པ་ཡིན་ཏེ་རབ་ཏུ་དང་བ་དད་པ་ཡིན།
ཞེས་གསུངས། བསམ་གཏན་གསུམ་པའི་ཡན་ལག་ཏུ་བྱུང་པའི་བདེ་བ་ནི། དགའ་བའི་
ཀུན་དཀྲིས་དང་བྲལ་བའི་སེམས་ཚོར་བདེ་བའི་དབང་པོ་ཡིན་ཏེ། རྣམ་པར་སྒྱུར་པའི་མདོ་
ལས། བསམ་གཏན་བཞི་པ་ལ་ནི་བདེ་བའི་དབང་པོ་འགགས་པར་གྱུར་རོ། ཞེས་
གསུངས། བསམ་གཏན་གསུམ་པའི་ཡན་ལག་ཏུ་གྱུར་པའི་དྲན་ཤེས་བཞིན་བཏང་སྙོམས་
གསུམ་བཞག་ཏུ་ཡོད་དེ། དགའ་བའི་ཀུན་དཀྲིས་དང་བྲལ་བའི་དམིགས་རྣམ་མི་བརྗེད་པང་
བྱེད་པའི་དྲན་པ་དེ་འབྱུང་མི་འབྱུང་རྟོག་པའི་ཤེས་བཞིན། དེ་དང་བྲལ་ན་དམིགས་པ་ལྷུ་
གྲུབ་ཏུ་འཇོགས་པའི་འདུ་བྱེད་བཏང་སྙོམས་གསུམ་ཡིན་པའི་ཕྱིར། ། བསམ་གཏར་བཞི་
པའི་དྲན་པ་ཡོངས་དག་དང་། བཏང་སྙོམས་ཡོངས་དག་བཞག་ཏུ་ཡོད་དེ། བསས་གཏུན་
གྱི་སྐྱོན་བརྒྱད་དང་བྲལ་བའི་དམིགས་རྣམ་མི་བརྗེད་པར་བྱེད་པའི་༴ད་པ། ངསམ་གཏན་
གྱི་སྐྱོན་བརྒྱད་དང་བྲལ་ནས་དམིགས་པ་ལ་ལྷུན་གྲུབ་ཏུ་འཇོག་པའི་འདུ་བྱེད་བཏང་སྙོམས་
གཉིས་ཡིན་པའི་ཕྱིར། །བསམ་གཏན་དང་པོའི་སས་བསྡུས་ཀྱི་དྲན་ཤེས་བཞེན་བཏང་
~517 .

མཛོད་ཉི་མའི་དཀྱིལ་འཁོར།
སྙོམས་གསུམ་དང་པོའི་ཡན་ལག་ཏུ་མི་འཇོག་པའི་རྒྱུ་མཚན་ཡོད་དེ། དེར་དེ་གསུམ་
གྱིས་གཉེན་པོའི་བྱ་བ་བྱེད་མི་ནུས་པའི་ཕྱིར། བསམ་གཏན་གཉིས་པའི་གསུམ་པོ་གཉེན་
པོའི་ཡན་ལག་ཏུ་འཇོག་པའི་རྒྱུ་མཚན་ཡོད་དེ། དེར་དེ་གསུམ་གྱི་གཉེན་པོའི་བྱ་བ་བྱེད་
ནུས་པའི་ཕྱིར། །དེར་ཡང་དེ་གསུམ་ལ་ནང་རབ་ཏུ་དྭང་བ་ཞེས་པ་མ་གཏོགས་ར་རང་རང་
གི་མིང་ནས་མི་སྨོས་པའི་རྒྱུ་མཚན་ཡོད་དེ། དགའ་བའི་ཀུན་དཀྲིས་དང་མ་བྲལ་བའི་ཕྱིར།
བསམ་གཏན་གསུམ་པའི་ངེ་གསུམ་ལ་རང་རང་གི་མིང་ནས་སྨོས་པའི་རྒྱ་མཚན་ཡོད་དེ།
དགའ་བའི་ཀུན་དཀྲིས་དང་བྲལ་བའི་ཕྱིར་དེ་ཡང་ཡོངས་དག་གི་སྒྲས་མི་སྟོན་པའི་རྒྱུ་
མཚན་ཡོད་དེ། བསམ་གཏན་གྱི་སྐྱོན་བརྒྱད་ལས་མ་གྲོལ་བའི་ཕྱིར། བསམ་གཏན་བཞི་
པའི་དྲན་པ་དང་འདུ་བྱེད་བཏང་སྙོམས་ལ་ཡོངས་དག་གི་སྒྲས་བརྗོད་པའི་རྒྱུ་མཚན་ཡོད་
དེ། དེར་བསམ་གཏན་གྱི་སྐྱོན་བརྒྱད་ལས་གྲོལ་བའི་ཕྱིར། །བསམ་གཏན་གྱི་ཡན་ལག་ཏུ་
གྱུར་པའི་ཏིང་ངེ་འཛིན་ནི་བྱེ་བྲག་སྨྲ་བས། དངོས་གཞི་དང་དེའི་ཡན་ལག་གཉིས་ཀ་ཡིན།
ཡན་ལག་གཞན་རྣམས་ཡན་ལག་ཡིན་ཀྱང་དངོས་གཞི་མིན་ཞེས་ཟེར་རོ། །སློབ་དཔོན་
རང་ལུགས་ནི། ཡན་ལག་བཅོ་བརྒྱད་པོ་ཐམས་ཅད་དངོས་གཞི་དང་ཡན་ལག་གཉིས་ཀ་
ཡིན་པར་བཞེད་དེ། རང་འགྲེལ་ལས་ཡན་ལག་བཞི་པའི་དམག་ཅི་ལྟ་བར་ཡན་ལག །ལྔ་
པའི་བསམ་གཏན་ཡང་དེ་བཞིན་ནོ།།ཞེས་གསུངས་པའི་ཕྱིར། བཞི་པ་ནི། བསམ་གཏན་
དང་པོ་གསུམ་གཡོ་བ་དང་། བསམ་གཏན་བཞི་ལ་མི་གཡོ་བ་ཡིན་ཏེ། དང་པོ་གསུམ་
བསམ་གཏན་གྱི་སྐྱོན་7རྒྱད་ལས་མ་གྲོལ༑ བཞི་པ་བསམ་གཏན་གྱི་སྐྱོན་བརྒྱད་ལས་
གྲོལ་བའི་ཕྱིར་ཏེ། དེ་སྐད་དུའང། སྐྱོན་བརྒྱད་ལས་ནི་གྲོལ་བའི་ཕྱིར། བཞི་པ་གཡོ་བ་མེད་
པ་ཡིན། ཞེས་གསུངས། ལྔ་པ་ནི། བསམ་གཏན་གྱི་སྐྱོན་བརྒྱད་བཞག་ཏུ་ཡོད་དེ། བསམ་
གཏན་གྱི་སས་བསྡུས་ཀྱི་རྟོག་པ། དཔྱོད་པ། དབུགས་འབྱུང་བ་། དབུགས་རྔུབ་པ། ཚོར་
པ་བདེ་བ། སྡུག་བསྔལ་ཡིད་བདེ། ཡིད་མི་བདེ་རྣམས་ཡིན་པའི་ཕྱིར་ཏེ། རྟོག་དང་དཔྱོད་
~518~

མཛོད་ཉི་མའི་དཀྱིལ་འཁོར།
དང་དབུགས་དག་དང་། བདེ་བ་ལ་སོགས་བཞི་ཡིན་ནོ། །ཞེས་གསུངས། འོ་ན། རྒྱུ་སྙོམས་
འཇུག་གི་བསམ་གཏན་གྱི་ཚོར་བ་གང་ཡོད། འབྲས་བུ་སྐྱེ་བའི་བསམ་གཏན་ལ་ཡང་ཡོད་
དམ། ཅེ་ན་མེད་དེ། འབྲས་བུ་སྐྱེ་བའི་བསམ་གཏན་དང་པོ་ན་ཡིད་ཀྱི་ས་པའི་ཚོར་བ་ཡིད་
བདེ། མིག །རྣ། ལུས་ཀྱི་ཤེས་པའི་ས་པའི་བདེ་བ། རྣམ་པར་ཤེས་པ། དེ་བཞི་ཅར་གྱི་ས་
པའི་ཚོར་བ་བཏང་སྙོམས་ཡོད། འབྲས་བུ་སྐྱེ་བའི་བསམ་གཏན་གཉིས་པ་ན། ཡིད་ཀྱི་ས་
པའི་ཚོར་བ་བཏང་སྙོམས་དང་ཡིད་བདེ་ཡོད། འབྲས་བུ་སྐྱེ་བའི་བསམ་གཏན་གསུམ་པ་
ན། སེམས་ཚོར་བདེ་བ་དང་བཏང་སྙོམས་ཡོད། འབྲས་བུ་སྐྱེ་བའི་བསམ་གཏན་བཞི་པ་ན་
ཚོར་བ་བཏང་སྙོམས་ཁོ་ན་ཡོད་པའི་ཕྱིར་ཏེ། སྐྱེ་བའི་བསམ་གཏན་དག་ན་ནི། ཡིད་བདེ་
བདེ་དང་བཏང་སྙོམས་དང་། །བཏང་སྙོམས་ཡིད་བདེ་བདེ་བ་དང་། བཏང་སྙོམས་བཏང་
སྙོམས་ཚོར་བ་ཡོད། ཞེས་གསུངས། འོ་ན་བསམ་གཏན་གཉིས་པ་ཡན་ཆད་ཀྱིས་སས་
སྡུས་པའི་དབང་ཤེས་མེད་ན། དེ་ཡན་ཆད་ན་མཐོང་ཐོས་རེག་པ་མེད་ཅིང་། ངག་ཀུན་སློང་
གི་རྟོག་དཔྱོད་མེད་པས་ལུས་ངག་གི་རིག་བྱེད་ཀྱང་མེད་པར་འགྱུར་རོ། ཞེ་ན་མི་གྱུར་ཏེ།
བསམ་གཏན་གཉིས་པ་བ་ཡན་ཆད་ཀྱི་ལུས་ཤེས། མིག་ཤེས རྣ་བའི་ཤེས་པ། ལུས་ངག་
གི་རྣམ་པར་རིག་བྱེད་ཀུན་ནས་སློང་བའི་རྟོག་དཔྱོད་གང་ཡིན་པ་དེ་ནི། བསམ་གཏན་དང་
བོའི་སར་གཏོགས་པ་ཡིན་པའི་ཕྱིར་ཏེ། དཔེར་ན་འདོད་པའི་སྤྲུལ་སེམས་དང་པོར་མངོན་
དུ་བྱེད་པ་བཞིན་ནོ། །དེ་ལྟ་བུའི་མིག་ཤེས་སོགས་དེ་དག་ཀྱང་མ་སྒྲིབས་ལུང་མ་བསྟན་
ཡིན་གྱི་ཉོན་མོངས་ཅན་ཡིན་ཏེ། ས་འོག་མ་ལ་ཆགས་པ་དང་བྲལ་བའི་ཕྱིར། དགེ་བ་མིན་
ཏེ། བསམ་གཏན་གཏོགས་པའི་དགེ་པ་ནི། ས་འཕོས་ཉམས་པ་དག་གིས་གཏོང་། ཞེས་
གསུངས་པའི་ཕྱིར། དེ་སྐད་དུའང་གཉིས་པ་སོགས་ན་ལུས་མིག་དང་། རྣ་བའི་རྣམ་ཤེས་
རྣམ་རིག་སློང་། གང་ཡིན་དེ་ནི་དང་པོར་གཏོགས། དེ་ལུང་མ་བསྟན་ཉོན་མོངས་མིན།
ཞེས་གསུངས། གཉིས་པ་བསྡུ་བ་ནི། ཁམཕ་གོང་མའི་དངོས་གཞི་སྙོམས་འཇུག་ཐམས་
~519~

མཛོད་ཉི་མའི་དཀྱིལ་འཁོར།
ཅད་གཉིས་སུ་འདུས་ཏེ། རྒྱུ་སྙོམས་འཇུག་གི་དངོས་གཞི་དང་འབྲས་བུ་སྐྱེ་བའི་དངོས་
གཞི་གཉིས་སུ་འདུས་པའི་ཕྱིར་དང་། སེམས་ཅན་གྱི་རྒྱུད་ཀྱི་ཁམས་གོང་མའི་དངོས་གཞི་
དང་། སངས་རྒྱས་ཀྱི་རྒྱུད་ཀྱི་ཁམས་གོང་མའི་དངོས་གཞི་གཉིས་སུ་འདུས་པའི་ཕྱིར།
རྟགས་དང་པོ་གྲུབ་སྟེ། བསམ་གཏན་དག་ནི་རྣམ་གཉིས་བཞི། དེར་སྐྱེ་བ་དག་རབ་ཏུ་
བཤད། ཞེས་དང་། དེ་བཞིན་གཟུགས་མེད། ཞེས་གསུངས། གཉིས་པ་ཇི་ལྟར་འཐོབ་
དཔྱད་པ་ནི་སྙོམས་འཇུག་གསུམ་པ་དེ་ཇི་ལྟར་འཐོབ་ཅེ་ན། དག་པའི་སྙོམས་འཇུག་ནི།
སྔར་དག་པ་བ་དང་མི་ལྡན་ན་འདོད་ཆགས་དང་བྲལ་བ་དང་། སྲིད་རྩེ་མ་གཏོགས་པ་གོང་
མ་ནས་གོང་མར་སྐྱེ་བ་ལས་འཐོབ། སྲིད་རྩེ་མ་གཏོགས་ཏེ། སྲིད་རྩེ་ལ་གོང་ས་མེད་པའི་
ཕྱིར། ཟག་མེད་ཀྱི་དངོས་གཞི་རྣམས་འོག་ས་ལ། འདོད་ཆགས་དང་བྲལ་བས་འཐོབ་། ཉོན་
མོངས་ཅན་ནི་ཆགས་བྲལ་ལས་ཉམས་པ་དང༌། སྲིད་རྩེ་མ་གཏོགས་པ་རྣམས་གོང་ནས་
གོང་དུ་སྐྱེ་བ་ཡིས་འཐོབ་སྟེ། དེ་དང་མི་ལྡན་འདོད་ཆགས་བྲལ། སྐྱེ་བ་ལས་ནི་དག་པ་
འཐོབ། ཟག་མེད་འདོད་ཆགས་བྲལ་བ་ཡིས། ཉོན་མོངས་ཅན་ཉམས་སྐྱེ་བ་ཡིས། ཞེས་
གསུངས།
༈ །གསུམ་པ་གང་ལས་གང་འབྱུང་བ་ལ་གཉིས། གསུམ་པོ་གང་ལས་གང་འབྱུང་བ་
དང་། ཞར་ལ་ཐོད་རྒལ་བཤད་པའོ། །དང་པོ་ལ་གཉིས། སྙོམས་འཇུག་གི་དབང་དུ་བྱས་པ་
དང་། དེ་ལས་གཞན་པའི་དབང་དུ་བྱས་པའོ། །དང་པོ་ནི། གསུམ་པོ་དེ་གང་གི་འཇུག་
ཐོགས་སུ་གང་འབྱུང་བ་བཞག་ཏུ་ཡོད་དེ། ཟག་པ་མེད་པའི་སྙོམས་འཇུག་གི་འཇུག་
ཐོགས་སུ་རྒྱུན་གྱི་ཚེ་རང་ས་དང་། ལྡང་བའི་ཚེ་རང་དང་ལྟག་འོག་ན་སྙོམས་འཇུག་གི་
རྫས་རྒྱུན་ཡོད་ན། གསུམ་པའི་བར་གྱི་དགེ་བ་དག་པ་བ་དང་། ཟག་མེད་ཀྱང་སྐྱེ་བའི་ཕྱིར་
ཏེ། ཐོད་རྒལ་ལ་འཇུག་ཚུལ་གྱིས་ཤེས་པའི་ཕྱིར། དེས་ན་བསམ་གཏན་དང་པོའི་ཟག་མེད་
ཀྱི་མཇུག་ཏུ་དྲུག་སྐྱེ་སྟེ། རང་ས་དང་། གཉིས་པ་དང་། གསུམ་པའི་དག་པ་བ་དང་། ཟག་
520~

མཛོད་ཉི་མའི་དཀྱིལ་འཁོར།
མེད་གཉིས་རེ་སྐྱེ་བའི་ཕྱིར། ཅི་ཡང་མེད་ཀྱི་ཟག་མེད་ཀྱི་མཇུག་ཐོགས་སུ་བདུན་སྐྱེ་སྟེ།
རང་ས་དང་། རྣམ་ཤེས་དང་། ནམ་མཁའ་གསུམ་གྱི་དག་པ་བ་དང་། ཟག་མེད་གཉིས་རེ་
དང་། སྲིད་རྩེའི་དག་པ་བ་རྣམས་སྐྱེ་བའི་ཕྱིར། དེ་བཞིན་དུ་གཉིས་པ་ལ་བརྒྱད། རྣམ་ཤེས་
ལ་དགུ་དང་། གསུམ་པ་དང་། བཞི་པ་དང་ནམ་མཁའ་གསུམ་ལ་བཅུ་བཅུ་རེ་སྐྱེའོ། དག་པ་
བ་ལས་ཟག་མེད། དེ་བཞིན་དུ་ལྟག་འོག་གསུམ་པའི་བར་གྱི་དགེ་བ་དང་། དེར་མ་ཟད་རང་
གི་ས་པའི་ཉོན་མོངས་ཀྱང་སྐྱེ་ལ། ཉོན་མོངས་ཅན་ལས་ཉོན་མོངས་ཅན་སོགས་སྐྱེ་བའི་ཚེ།
རང་སའི་དག་པ་པ་དང་། རྒྱུན་གྱི་ཚེ་ཉོན་མོངས་ཅན་དང་། སྙོམས་འཇུག་ཉོན་མོངས་ཅན་
གྱིས་ཟིར་བའི་ཚེ་འོག་སའི་དག་པ་གཅིག་ཀྱང་སྐྱེ་བ་ཡིན་ཏེ། ཟག་པ་མེད་པའི་མཇུག་
ཐོགས་སུ། ལྟག་འོག་གསུམ་པའི་བར་དགེ་པ། སྐྱེ་བོ་དག་པ་ལས་དེ་བཞིན། རང་གི་ས་
པའི་ཉོན་མོངས་ཀྱང་། ཉོན་མོངས་ཅན་ལས་རང་དག་དང་། ཉོན་མོངས་འོག་མའི་དག་
གཅིག་ཀྱང་། ཞེས་གསུངས། གཉིས་པ་ནི། འཆི་འཕོའི་དགེ་བ་དག་པ་བ་ལས་རང་ས་དང་།
འོག་ས་གོང་སའི་ཉོན་མོངས་སྐྱེ་སྟེ། དག་པ་བས་འཆི་སེམས་བྱས་པ་ལས་རང་ས་དང་
འོག་ས་གོང་ས་ཀུན་ཏུ་སྐྱེ་བའི་ཕྱིར། ཉོན་མོངས་ཅན་གྱིས་འཆི་སེམས་བྱས་པ་ལ་རང་ས་
དང་འོག་སར་སྐྱེ་ཡིས་གོང་སར་མི་སྐྱེ་སྟེ། འོག་མའི་ཉོན་མོངས་རྒྱུད་ལ་ཡོད་བཞིན་དུ་
གོང་སར་སྐྱེ་མི་སྲིད་པའི་ཕྱིར་ཏེ། འཆི་འཕོ་དག་ལས་ཉོན་མོངས་ཀུན། ཉོན་མོངས་ཅན་
ལས་གོང་མ་ཡིན། ཞེས་གསུངས། གཉིས་པ་ནི། ཐོད་རྒལ་ལ་སྦྱོར་དངོས་གཉིས། དང་པོ་
ལ་རིང་སྦྱོར་དང་ཉེ་སྦྱོར་གཉིས་རེ་བཞག་ཏུ་ཡོད་དེ། བསམ་གཟུགས་བརྒྱད་ལ་ཡར་
ཕུགས་མཐུན་དུ་སྙོམས་པར་འཇུག་ཞིང་། དེ་ཉིད་མར་ལུགས་ལྡོག་ཏུ་སྙོམས་པར་འཇུག་
པ་རིང་སྦྱོར། རེ་རེ་བར་དུ་བརྒལ་ནས་ཡར་ལུགས་མཐུན་དུ་ཞུགས་ཤིང་དེ་ཉིད་མར་
ལུགས་བཟློག་ཏུ་ཞུགས་པ་ཉེ་སྐྱོར། དེ་གཉིས་རྫོགས་རྗེས་སུ་ཟག་མེད་ཀྱི་བསམ་གཏན་
དང་པོ་ནས་གཉིས་པ་བོར་ཏེ། ཟག་བཅས་ཀྱི་བསམ་གཏན་གསུམ་པ་ལ་སྙོམས་པར་
521~

མཛོད་ཉི་མའི་དཀྱིལ་འཁོར།
འཇུག་པ་ལྟ་བུ་རིས་མི་མཐུན་པའི་རྫས་གསུམ་པར་སྙོམས་པར་འཇུག་པ་དངོས་གཞི་
ཡིན་པའི་ཕྱིར་ཏེ། ས་བརྒྱད་རྣམ་པ་གཉིས་འབྲེལ་དང་། གཅིག་རྒལ་སོང་ཞིང་འོངས་ནས་
ནི། རིས་མི་མཐུན་པར་གསུམ་པར་འགྲོ། ཐོད་རྒལ་གྱི་ནི་སྙོམས་འཇུག་ཡིན། ཞེས་
གསུངས། རྟེན་ནི་གླིང་གསུམ་གྱི་མིའི་རྟེན་ལ་བསྐྱེད་དེ། དེ་བློ་གསལ་བའི་ཕྱིར། གང་ཟག་
ནི་མི་གཡོ་བའི་ཆོས་ཅན་གྱི་ཉན་ཐོས་དགྲ་བཅོམ་པས་འཇུག་སྟེ། དེ་ཉོན་མོངས་མེད་པའི་
ཏིང་ངེ་འཛིན་ལ་དབང་ཐོབ་པའི་ཕྱིར་རོ།
༈ །ལྔ་པ་ཆོས་ཀྱི་ཁྱད་པར་ནི། སྤྱིར་བཏང་ལ་རང་སའི་རྟེན་དང་འོག་སའི་རྟེན་ལ་
བསམ་གཟུགས་ཀྱི་སྙོམས་འཇུག་མངོན་དུ་བྱེད་ཀྱིས། གོང་སའི་རྟེན་ལ་འོག་སའི་སྙོམས་
འཇུག་སྔོན་དུ་མི་བྱེད། བྱས་པ་ལ་དོན་མེད་བའི་ཕྱིར་ཏེ། རང་ས་ན་སྙོམས་འཇུག་མཆོག་
ཏུ་གྱུར་པ་ཡོད་པའི་ཕྱིར། དམིགས་ཀྱིས་གསལ་ན། ་སྲིད་རྩེའི་རྟེན་ལ་ཅི་ཡང་མེད་ཀྱི་
སྙོམས་འཇུག་མངོན་དུ་བྱེད་པ་ཡོད་དེ། སྲིད་རྩེའི་རྟེན་ཅན་གྱི་ཕྱིར་མི་འོང་དེ་ཅི་ཡང་མེད་
ཀྱི་སེམས་ལ་བརྟེན་ནས་འདས་ལམ་མངོན་དུ་བྱེད་དགོས་པའི་ཕྱིར་ཏེ། དེས་སྲིད་རྩེའི་
སེམས་ལ་བརྟེན་ནས་འདས་ལམ་མངོན་དུ་བྱེད་མི་ནུས་ཅི་ཡང་མེད་དེ་ལ་ཐག་ཤིན་ཏུ་ཉེ་
བའི་ཕྱིར་ཏེ། བསམ་གཏན་གཟུགས་མེད་རང་དང་ནི། འོག་སའི་རྟེན་ཅན་འོག་དགོས་མེད།
སྲིད་རྩེར་འཕགས་པས་ཅི་ཡང་མེད། མངོན་དུ་བྱས་ནས་ཟག་པ་ཟད། ཞེས་གསུངས།
གཉིས་པ་ཉེར་བསྡོགས་བཤད་པ་ནི། ྋ ཁམས་གོང་མའི་དངོས་གཞིའི་སྙོམས་འཇུག་ཐོབ་
པར་བྱེད་པའི་ཐབས་རྣམས་ཀྱི་གཙོ་བོའི་རིགས་སུ་གནས་པས་རབ་ཏུ་ཕྱེ་བའི་གོང་སས་
བསྡུས་པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེ། ཁམས་གོང་མའི་ཉེར་
བསྡོགས་ཀྱི་མཚན་ཉིད་དེ་ལ་དབྱེ་ན་བརྒྱད་ཡོད་དེ། བསམ་གཏན་དང་པོའི་ཉེར་བསྡོགས་
ནས་སྲིད་རྩེའི་ཉེར་བསྡོགས་ཀྱི་བར་བརྒྱད་ཡོད་པའི་ཕྱིར། ཉེར་བསྡོགས་རྣམས་ཕལ་
ཆེརདག་པ་བ་དང་། ཚོར་བ་རྣམས་བཏང་སྙོམས་ཀྱི་ངོ་བོར་གནས་པ་ཡིན་ལ། །ཕལ་ཆེར་
522~

མཛོད་ཉི་མའི་དཀྱིལ་འཁོར།
སྨོས་པ་ལ་དགོས་པ་ཡོད་དེ། བསམ་གཏན་དང་པོའི་ཉེར་བསྡོགས་ཟག་མེད་མི་ལྕོགས་
མེད་པ་ཡོད་པའི་ཕྱིར་ཏེ། དེ་དག་ལ་ནི་ཉེར་བསྡོགས་བརྒྱད། དག་པ་བདེ་མིན་སྡུག་བབསྔལ་
མིན། དང་པོ་འཕགས་པའང་། ཞེས་གསུངས། གསུམ་པ་བསམ་གཏན་ཁྱད་པར་ཅན་ནི།
རྟོག་མེད་བསམ་གཏན་ཁྱད་པར་ཅན། རྣམ་གསུམ་བདེ་མིན་སྡུག་བསྔལ་མིན། །འདི་ནི་
ཚངས་ཆེན་འབྲས་བུ་ཅན། ཞེས་པས་བསྟན་ཏོ། །བཞི་པ་ཏིང་ངེ་འཛིན་ལ་བཞི། ཁམས་ཀྱི་
སྒོ་ནས་དབྱེ་བ། ལམ་གྱི་སྒོ་ནས་དབྱེ་བ། ལམ་སུན་འབྱིན་པའི་སྒོ་ནས་དབྱེ་བ། བྱེད་པའི་
སྒོ་ནས་དབྱེ་བའོ། །དང་པོ་ནི་ཏིང་ངེ་འཛིན་ལ་རྟོག་བཅས་དཔྱོད་བཅས་ཀྱི་ཏིང་ངེ་འཛིན།
རྟོག་པ་མེད་ལ་དཔྱོད་པ་དང་བཅས་པའི་ཏིང་ངེ་འཛིན།རྟོག་དཔྱོད་གཉིས་ཀ་མེད་པའི་ཏིང་
ངེ་འཛིན་དང་གསུམ། དང་པོ་བསམ་གཏན་དང་པོའི་དངོས་གཞི་ཙམ་པོ་བ་ལྟ་བུ། །གཉིས་
པ་དེ་ཁྱད་པར་ཅན་ལྟ་བུ། གསུམ་པ་བསམ་གཏན་གཉིས་པ་ཡན་ཆད་ཀྱི་དངོས་གཞི་ལྟ་བུ་
སྟེ། མན་ཆད་རྟོག་དཔྱོད་བཅས་པ་ཡིས། ཏིང་འཛིན་ཡན་ཆད་གཉིས་ཀ་མེད། ཞེས་
གསུངས། གཉིས་པ་ནི། ཏིང་ངེ་འཛིན་ལ། །མཚན་མ་མེད་པའི་ཏིང་ངེ་འཛིན། སྟོང་པ་ཉིད་
ཀྱི་ཏིང་ངེ་འཛིན། སྨོན་པ་མེད་པའི་ཏིང་ངེ་འཛིན་ཏེ། རྣམ་ཐར་སྒོ་གསུམ་ཡོད་པའི་དང་པོ་
གཟུགས་སོགས་དོན་ལྔ་འདུས་བྱས་ཀྱི་མཚན་ཉིད་བཞི། ཕོ་མོའི་མཚན་མ་སྟེ་བཅུ། ཞི་
པའམ་འགོག་བདེན་གྱི་རྣམ་པ་བཞི་དང་མཚུངས་ལྡན་གྱི་ཏིང་ངེ་འཛིན་ལྟ་བུ། གཉིས་པ་
སྡུག་བདེན་གྱི་སྟོང་བདག་མེད་ཀྱི་རྣམ་པ་གཉིས་དང་མཚུངས་ལྡན་གྱི་ཏིང་ངེ་འཛིན་ལྟ་བུ།
གསུམ་པ་རྣམ་པ་དྲུག་པོ་དེ་ལས་གཞན་པའི་རྣམ་པ་ལྷག་མ་བཅུ་དང་མཚུངས་ལྡན་གྱི་ཏིང་
ངེ་འཛིན་ལྟ་བུ་ཡིན་ཏེ། མཚན་མེད་ཞི་བའི་རྣམ་པ་དང་། སྟོང་ཉིད་བདག་མེད་སྟོང་ཉིད་དུ།
འཇུག་པའོ་སྨོན་པ་མེད་པ་ནི། དེ་ལས་གཞན་བདེན་རྣམ་པ་དང་། ཞེས་གསུངས། གསུམ་
པ་ཏིང་ངེ་འཛིན་ལ། སྟོང་པ་ཉིད་སྟོང་པ་ཉིད་ཀྱི་ཏིང་ངེ་འཛིན། སྨོན་པ་མེད་པ་སྨོན་པ་མེད་
པའི་ཏིང་ངེ་འཛིན། མཚན་མ་མེད་པ་མཚན་མ་མེད་པའི་ཏིང་ངེ་འཛིན་དང་གསུམ།དང་པོ་
~.523

མཛོད་ཉི་མའི་དཀྱིལ་འཁོར།
མི་སློབ་པའི་རྒྱུད་ཀྱི་སྟོང་པ་ཉིད་ལ་དམིགས་ནས་འདི་བདག་གི་མ་ཡིན་ནོ་ཞེས་སྟོང་པ་
ཉིད་ཀྱི་རྣམ་པར་ལྟ་བའི་མི་སློབ་པའི་ཏིང་ངེ་འཛིན་དང༌། གཉིས་པ་མི་སློབ་པའི་རྒྱུད་ཀྱི་
སྨོན་པ་མེད་པའི་ཏིང་ངེ་འཛིན་ལ་དམིགས་ནས་མི་རྟག་པའི་རྣམ་པར་ལྟ་བའི་མི་སློབ་པའི་
ཏིང་ངེ་འཛིན་དང་། གསུམ་པ་སོ་སོར་བརྟགས་མིན་གྱི་འགོག་པ་ལ་དམིགས་ནས་ཞི་
བའི་རྣམ་པར་འཇུག་པའི་ཏིང་ངེ་འཛིན་ལ་བྱེད་པ་ཡིན་ཏེ། སྟོང་ཉིད་སྟོང་ཉིད་ཅེས་ལ་
སོགས། གཞན་ཡང་ཏིང་ངེ་འཛིན་གསུམ་མོ། །གཉིས་ནི་སྟོང་དང་མི་རྟག་པར། མི་སློབ་པ་
ལ་དམིགས་པ་ཡིན། མཚན་མ་མེད་པ་མཚན་མེད་ནི། ཞི་བར་མ་བརྟགས་ཟད་པ་ལ། ཞེས་
གསུངས། བཞི་པ་ནི་ཏིང་ངེ་འཛིན་ལ་མཐོང་བའི་ཆོས་ལ་བདེ་བར་འགྱུར་བའི་ཏིང་ངེ་
འཛིན། ཤེས་པ་མཐོང་བར་འགྱུར་བའི་ཏིང་ངེ་འཛིན། ཆོས་རབ་ཏུ་འབྱེད་པར་འགྱུར་བའི་
ཏིང་ངེ་འཛིན། ཟག་པ་ཟད་པར་འགྱུར་བའི་ཏིང་ངེ་འཛིན་དང་བཞི་ཡོད་ལ། །དང་པོ་ནི།
དག་པའི་བསམ་གཏན་བཞི་དང་། ཟག་མེད་ཀྱི་བསམ་གཏན་བཞི་སྟེ། དགེ་བའི་བསམ་
གཏན་གྱི་དངོས་གཞིའི་སྙོམས་འཇུག་ལྟ་བུ། གཉིས་པ་ནི། མིག་གི་མངོན་ཤེས་དང་
མཚུངས་ལྡན་གྱི་ཡིད་ཀྱི་རྣམ་པར་ཤེས་པ་ལྟ་བུ། གསུམ་པ་ནི། སྦྱོར་བྱུང་གི་ཡོན་ཏན་མི་
སྡུག་པའི་ཏིང་ངེ་འཛིན་དང་དབུགས་འབྱུང་རྔུབ་སྒོམ་པ་སོགས་ཟག་བཅས་ཀྱི་ཤེས་
རབ་དང་།ཉོན་མོངས་མེད་པ་དང་། སྨོན་མཁྱེན་གྱི་ཏིང་ངེ་འཛིན་སོགས་ཟག་མེད་ཀྱི་ཤེས་
རབ་རྣམས་དང་མཚུངས་ལྡན་གྱི་ཡིད་ཀྱི་རྣམ་པར་ཤེས་པ་ལྟ་བུ། བཞི་པ་ནི། རྡོ་རྗེ་ལྟ་
བུའིཏིང་ངེ་འཛིན་ཏེ། དེ་སྐད་དུའང་། དགེ་བའི་བསམ་གཏན་དང་པོ་ནི། བདེ་འགྱུར་ཏིང་
འཛིན་སྒོམས་པ་ཡིན། མིག་གི་མངོན་ཤེས་མཐོང་འགྱུར་འདོད། སྦྱོར་བ་ལས་བྱུང་བློ་
དབྱེར་འགྱུར། རྡོ་རྗེ་ལྟ་བུའི་བསམ་གཏན་མཐའི། །གང་ཡིན་དེ་ཟག་ཟད་འགྱུར་བསྒོམ་
ཞེས་གསུངས།
༈ །གཉིས་པ་དེ་ལ་བརྟེན་པའི་ཡོན་ཏན་ལ་ལྔ། ཚད་མེད། རྣམ་ཐར། ཟིལ་གནོན།
524~

མཛོད་ཉི་མའི་དཀྱིལ་འཁོར།
ཟད་པར། དེ་དག་གི་སྤྲོས་པའོ། །དང་པོ་ནི། རང་གི་བདག་རྐྱེན་དུ་གྱུར་པའི་བསམ་གཏན་
གྱི་དངོས་གཞིའི་སེམས་ལ་བརྟེན་ནས་བརྩེ་སོགས་ཀྱི་རྣམ་པར་ཡང་དག་པར་འབྱོར་བའི་
ཏིང་ངེ་འཛིན་མཚུངས་ལྡན་དང་བཅས་པ་ཚད་མེད་ཀྱི་མཚན་ཉིད་ཡིན། དེ་ལ་དབྱེ་ན།
བྱམས་པ་ཚད་མེད། སྙིང་རྗེ་ཚད་མེད། དགའ་བ་ཚད་མེད། བཏང་སྙོམས་ཚད་མེད་བཞི་
ཡོད་ལ། ཚད་མེད་བཞི་པོ་དེར་གྲངས་ངེས་ཏེ། གནོད་སེམས་དང་རྣམ་འཚེ་དང་། གཞན་
བདེ་བ་ལ་མི་དགའ་བ་དང་། འདོད་པའི་སས་བསྡུས་ཀྱི་ཆགས་སྡང་མང་བའི་གཉེན་པོར་
བཞི་པོ་དེ་རིམ་བཞིན་བཞག་པའི་ཕྱིར་ཏེ། ཚད་མེད་པ་ནི་བཞི་ཡིན་ནོ། །གནོད་སེམས་ལ་
སོགས་གཉེན་པོའི་ཕྱིར། ཞེ་སྡང་མེད་བྱམས་སྙིང་རྗེ་ཡང་། ཡིད་བདེ་བ་ནི་དགའ་པ་ཡིན།
བཏང་སྙོམས་མ་ཆགས་རྣམ་པ་ནི། ཀྱེ་མ་བདེ་གྱུར་སྡུག་བསྔལ་དང་། དགའ་འགྱུར་སེམས་
ཅན་རྣམས་མཉམ་པ། སྤྱོད་ཡུལ་འདོད་པའི་སེམས་ཅན་རྣམས། ཞེས་གསུངས། གཉིས་པ་
ནི། རྣམ་ཐར་ལ་བརྒྱད་ཡོད་དེ། གཟུགས་ཅན་གྱི་རྣམ་ཐར་གསུམ།བགཟུགས་མེད་ཀྱི་རྣམ་
ཐར་བཞི། འགོག་པའི་རྣམ་ཐར་གཅིག་རྣམས་སུ་ཡོད་པའི་ཕྱིར། དང་པོ་གཉིས་རྣམ་པ་མི་
སྡུག་པའི་རྣམ་པ་ཅན། ངོ་བོ་མ་ཆགས་པ། ས་བསམ་གཏན་དང་པོ་གཉིས་གང་རུང་གིས་
བསྡུས་པ། རྣམ་ཐར་གསུམ་པ་སྡུག་པའི་རྣམ་ཐར་ནི་རྣམ་པ་སྡུག་པའི་རྣམ་པ་ཅན། ངོ་བོ་མ་
ཆགས་པ། ས་བསམ་གཏན་བཞི་པའི་སས་བསྡུས་པ་ཡིན་ལ། གཟུགས་མེད་ཀྱི་རྣམ་ཐར་
བཞི་གཟུགས་མེད་ཀྱི་དངོས་གཞི་ལ་རིམ་བཞིན་འཇོག།འགོག་པའི་རྣམ་ཐར་ནི། འགོག་
སྙོམས་ཀྱི་ངོ་བོར་གྱུར་བའི་ཏིང་ངེ་འཛིན་ཡིན་ཏེ། རྣམ་པར་ཐར་བརྒྱད་དང་པོ་གཉིས། མི་
སྡུག་བསམ་གཏན་གཉིས་ན་ཡོད། གསུམ་པ་མཐའ་ན་དེ་མ་ཆགས། གཟུགས་མེད་མཉམ་
བཞག་དགེ་རྣམས་སོ། ། འགོག་པའི་སྙོམས་པར་འཇུག་པའོ། །ཞེས་གསུངས། གསུམ་པ་
ནི། ཟིལ་གནོན་གྱི་སྐྱེ་མཆེད་ལ་བརྒྱད་ཡོད་དེ། དབྱིབས་ཟིལ་གནོན་གྱི་སྐྱེ་མཆེད་བཞི་
དང་ཁ་དོག་ཟིལ་གནོན་གྱི་སྐྱེ་མཆེད་བཞི་ཡོད་པའི་ཕྱིར། དང་པོ་གཉིས་ནི་རྣམ་ཐར་དང་
~525~

མཛོད་ཉི་མའི་དཀྱིལ་འཁོར།
པོ་དང་འདྲ། གསུམ་པ་དང་བཞི་པ་ནི་རྣམ་ཐར་གཉིས་པ་དང་འདྲ། ཁ་དོག་ཟིལ་གནོན་གྱི་
སྐྱེ་མཆེད་བཞི་ནི་སྡུག་པའི་རྣམ་ཐར་དང་འདྲ་སྟེ། ཟིལ་གྱིས་གནོན་པའི་སྐྱེ་མཆེད་བརྒྱད།
གཉིས་ནི་རྣམ་ཐར་དང་པོ་བཞིན། གཉིས་ནི་གཉིས་པ་བཞིན་དེ་གཞན། སྡུག་པའི་རྣམ་པར་
ཐར་པ་བཞིན། ཞེས་གསུངས།བཞི་པ་ནི། ཟད་པར་གྱི་སྐྱེ་མཆེད་ལ་བཅུ་ཡོད་དེ། ཟད་པར་
འབྱུང་བ་བཞིའི་སྐྱེ་མཆེད་བཞི། སྔོ་སེར་དཀར་དམར་བཞིའི་སྐྱེ་མཆེད་བཞི། ནམ་མཁའ་
དང་རྣམ་ཤེས་ཀྱི་སྐྱེ་མཆེད་རྣམས་སུ་ཡོད་པའི་ཕྱིར། དང་པོ་ལ་བརྒྱད་ངོ་པོ་མ་ཆགས་པ།
ས་བསམ་གཏན་བཞི་པས་བསྡུས་པ། སྤྱོད་ཡུལ་འདོད་པའི་གཟུགས་ལ་དམིགས་པ་ཡིན།
ཟད་པར་ཕྱི་མ་གཉིས་ནི་གཟུགས་མེད་ཀྱི་དངོས་གཞི་དང་པོ་གཉིས་རིམ་བཞིན་ཡིན་ལ།
སྤྱོད་ཡུལ་རང་སའི་ཕུང་པོ་ལ་དམིགས་པ་ཡིན་ཏེ། ཟད་པར་བཅུའོ་བརྒྱད་མ་ཆགས།
བསམ་པ།ཏན་མཐའ་ན་སྤྱོད་ཡུལ་ནི། འདོད་པའི་གཉིས་ནི་གཟུགས་མེད་དག །སྤྱོད་ཡུལ་
རང་གི་ཕུང་པོ་བཞི། ཞེས་གསུངས། སྒྲ་དོན་ནི། མ་ལུས་པར་ཁྱབ་པར་བྱེད་པས། ཟད་
པར་ཞེས་གསུངས། སྐྱེ་མཆེད་གཞན་ལ་ཟད་པར་མི་འཇོག་པའི་རྒྱུ་མཚན་ཡོད་དེ། མིག་
སོགས་དབང་པོ་གཟུགས་ཅན་ལྔས་ཕྱི་རོལ་གྱི་གཟུགས་ལ་ཁྱབ་པར་སྤྲོ་མི་ནུས། སྒྲ་ཕལ་
ཆེ་བ་ལ་རིགས་འདྲའི་རྒྱུན་མེད། དྲི་རོ་གཉིས་པོ་དེས་གཟུགས་ཁམས་ལ་ཁྱབ་པར་སྤྲོ་མི་
ནུས་པའི་ཕྱིར། ལྔ་པ་ནི། འོ་ན་དྲུག་པོ་དེ་དག་ཇི་ལྟར་འཐོབ་ཅེ་ན། འགོག་པའི་རྣམ་ཐར་ནི་
བཤད་ཟིན། ལྷག་མ་ཉི་ཤུ་ལྔ་པོ་སྔར་འདྲིས་ན་འདོད་ཆགས་དང་བྲལ་བ་ཙམ་གྱིས་ཐོབ། མ་
འདྲིས་ན་སྦྱོར་བ་འབད་རྩོལ་གྱིས་ཐོབ། རྟེན་ནི། གཟུགས་མེད་ཀྱི་རྣམ་ཐར་བཞི་དང་། ཟད་
པར་གཉིས་ཏེ་དྲུག་ནི་ཁམས་གསུམ་ཀའི་རྟེན་ཅན་དང་། ལྷག་མ་བཅུ་དགུ་ནི། མིའི་རྟེན་ཁོ་
ན་ལ་སྐྱེ་སྟེ། འདི་དག་ངེས་པར་ལུང་ལ་བརྟེན་ནས་སྐྱེ་དགོས་པའི་ཕྱིར། ཁོ་ན་རེ། བསམ་
གཟུགས་ཀྱི་སྙོམས་འཇུག་ཁམས་གོང་མ་གཉིས་ཀྱི་རྟེན་ལ་མི་སྐྱེ་བ་དང་། མི་ཁོ་ནའི་རྟེན་
ལ་སྐྱེ་བར་ཐལ། དེ་དག་ལུང་ལ་བརྟེན་ནས་སྐྱེ་དགོས་པའི་ཕྱིར། ཁྱབ་པ་ཁས་ཞེ་ན། རྟགས་
~526~

མཛོད་ཉི་མའི་དཀྱིལ་འཁོར།
མ་གྲུབ་སྟེ། ཁམས་གོང་མ་གཉིས་དག་ཏུ་གཟུགས་མེད་ཀྱི་སྙོམས་འཇུག་ནི་རྒྱུ་དང་
ལས་ཀྱི་སྟོབས་ཀྱིས་སྐྱེ། གཟུགས་ཀྱི་ཁམས་སུ་བསམ་གཏན་གྱི་དངོས་གཞིའི་སྙོམས་
འཛུག་རྣམས། རྒྱུ་དང་། ལས་ཀྱི་སྟོབས་དང་། ཆོས་ཉིད་ཀྱི་སྟོབས་ཀྱིས་སྐྱེ་བ་ཡོད་པའི་
ཕྱིར་ཏེ། དེ་སྐད་དུའང་། འགོག་པ་བཤད་ཟིན་ལྷག་མ་ནི། འདོད་ཆགས་བྲལ་དང་སྦྱོར་བས་
ཐོབ། གཟུགས་མེད་ཞེས་བྱ་ཁམས་གསུམ་གྱི། རྟེན་ཅན་ལྷག་མ་མི་ལས་སྐྱེ། ཁམས་
གཉིས་དག་ཏུ་གཟུགས་མེད་པ། རྒྱུ་དང་ལས་ཀྱི་སྟོབས་ཀྱིས་སྐྱེ། གཟུགས་ཀྱི་ཁམས་སུ་
བསམ་གཏན་རྣམས། དེ་དག་དང་ཆོས་ཉིད་ཀྱིས་ཀྱང་། ཞེས་གསུངས། དེ་དག་གིས་
ཤུགས་ལ། འདོད་པའི་ཁམས་སུ་བསམ་གཏན་གྱི་དངོས་གཞི་རྣམས་རྒྱུ་དང་། ལས་དང་།
ཆོས་ཉིད་ཀྱི་སྟོབས་ཀྱིས་སྐྱེ་བ་ཡོད་པ་དང་། ལུང་ལ་བརྟེན་ནས་སྐྱེ་བ་ཡོད་པ་གྲུབ་
བོ། །མཆིམས་བློ་བཟང་གྲགས་པས། དེ་ལྟར་བསམ་གཏན་གཟུགས་མེད་ཏིང་འཛིན་དང་།
ཚད་མེད་རྣམ་ཐར་ཟིལ་གནོན་ཟད་པར་དང་། དེ་དག་འཐོབ་རྟེན་ལེགས་གསུངས་གང་ཡིན་
པ། རྣམ་པར་བཤད་འདི་ཚུལ་བཞིན་མཉན་པར་གྱིས། ཞེས་གསུངས།
།གསུམ་པ་པསྟན་བཅོས་ཀྱི་མཇུག་གི་དོན་ལ་གསུམ། བསྟན་པ་ཇི་ལྟར་གནས་
པའི་ཚད། རང་དགའ་སྤངས་ཤིང་ཁེངས་སྐྱུངས་བ། ཕྱི་རབས་བག་ཡོད་ལ་གདམས་
པའོ།།དང་པོ་ནི། སྟོན་པའི་དམ་ཆོས་རྣམ་གཉིས་ཏེ། རྐང་པ་བཞིའི་སྐབས་སུ། སྤྱི་དོན་དང་
གཞུང་དོན་གཉིས། དང་པོ་ལ། སྟོན་པའི་དམ་ཆོས། སངས་རྒྱས་ཀྱི་བསྟན་པ། ཆོས་ཀྱི་
འཁོར་ལོ་ཞེས་བྱ་བ་རྣམས་དོན་གཅིག་པས་འདི་ལ་གསུམ། མཚན་ཉིད། དབྱེ་བ་བདེ་བར་
གཤེགས་པའི་བསྟན་པའི་གནས་ཚད་བསྟན་པའོ། །དང་པོ་ནི། བཀའ་དང་མངོན་པར་
རྟོགས་པ་གང་རུང་གི་རིགས་སུ་གནས་པས་རབ་ཏུ་ཕྱེ་བའི་དམ་ཆོས་སུ་དམིགས་པ།
དེ་རྣམས་ཀྱི་མཚན་ཉིད་ཡིན། གཉིས་པ་ནི། དེ་ལ་དབྱེ་ན། ལུང་གི་ཆོས་འཁོར་དང་།
རྟོགས་པའི་ཆོས་འཁོར་གཉིས་ཡོད་དེ། ལང་གཤེགས་ལས། ང་ཡི་ཆོས་ཚུལ་རྣམ་གཉིས་
~527

མཛོད་ཉི་མའི་དཀྱིལ་འཁོར།
ཏེ། བསྟན་པ་དང་ནི་གྲུབ་མཐའོ། །ཞེས་སོགས་དང་། སྟོན་པའི་དམ་ཆོས་རྣམ་གཉིས་ཏེ།
ལུང་དང་རྟོགས་པའི་བདག་ཉིད་དོ། །ཞེས་གསུངས། ལུང་རྟོགས་ཀྱི་བསྟན་པ་འཛིན་པའི་
ཚུལ་བཞབག་ཏུ་ཡོད་དེ། །ལུང་གི་བསྟན་པའི་ཚིག་དོན་ཕྱིན་ཅི་མ་ལོག་པར་རང་ཉིད་ཀྱིས་
འཛིན་པར་བྱེད་པའམ། གཞན་ལ་ཕྱིན་ཅི་མ་ལོག་པར་སྨྲ་བར་བྱེད་པ། ལུང་གི་བསྟན་པ་
འཛིན་པའི་ཚུལ་ཡིན། རྟོགས་པའི་བསྟན་པ་བསླབ་པ་གསུམ་ནས་བཟུངས་ཏེ། བྱང་
ཕྱོགས་སོ་བདུན་སོགས་ཅི་རིགས་པར་སྒྲུབ་པ་ཉམས་ལེན་གྱི་སྒོ་ནས་ཉམས་སུ་ལེན་
པར་བྱེད་པ་རྟོགས་པའི་བསྟན་པ་འཛིན་པའི་ཚུལ་ཡིན་ཏེ། དེ་འཛིན་བྱེད་པ་སྨྲ་བྱེད་དང་།
སྒྲུབ་པར་བྱེད་པ་ཁོ་ན་ཡིན། ཞེས་གསུངས་ཤིང་། རང་འགྲེལ་ལས། ལུང་འཛིན་པར་བྱེད་
པ་ནི། སྨྲ་བར་བྱེད་པ་ཡིན་ནོ། །རྟོགས་པར་བྱེད་པ་ནི་སླབ་པར་བྱེད་པ་ཡིན་ནོ། །ཞེས་
གསུངས། ཆོས་འཁོར་ཡང་ཡིན་སངས་རྒྱས་ཀྱི་བཀའ་ཡང་ཡིན་པའི་གཞི་མཐུན་པར་
དམིགས་པའི་མཉན་བྱ་ལུང་གི་ཆོས་འཁོར་གྱི་མཚན་ཉིད་ཡིན། དེ་ལ་གཉེན་པོ་སྟོན་
ཚུལ་གྱི་སྒོ་ནས་རྒྱས་པར་དབྱེ་ན། ཆོས་ཀྱི་ཕུང་པོ་བརྒྱད་ཁྲི་དང་བཞི་སྟོང་ཡོད་དེ། སྤྱོད་
པ་རྣམས་ཀྱི་གཉེན་པོར་ནི། ཆོས་ཀྱི་ཕུང་པོ་མཐུན་པར་གསུངས། ཞེས་དང༌། རྒྱན་སྣང་
ལས། གང་དུ་འདོད་ཆགས་ལ་སོགས་པ་བརྒྱད་ཁྲི་བཞི་སྟོང་ལ་སྤྱོད་པ་རེ་རེའི་གཉེན་པོ་
ཆ་ཚང་བར་སྟོན་པའི་གཞུང་ཇི་ཙམ་གྱི་ཡོངས་སུ་རྫོགས་པར་འགྱུར་བ་དེ་ཙམ་གྱི་གཞུང་
གི་ཚོགས་ལ་ཆོས་ཀྱི་ཕུང་པོ་ཞེས་བྱ་བ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ངོ་། ཞེས་
གསུངས། དེ་ལ་ཡན་ལག་གི་སྒོ་ནས་གསུང་དབྱངས་ཡན་ལག་དྲུག་ཅུའམ་དྲུག་ཅུ་རྩ་
བཞི་གསུངས་ཏེ། བདེ་གཤེགས་གསུང་ནི་མཐའ་ཡས་ཏེ། ་ཡན་ལག་དྲུག་ཅུ་བསམ་མི་
ཁྱབ། ཞེས་གསུངས་ཞིང་། དེ་ལྟར་བཞི་ཡིས་ལྷག་པའི་དྲུག་ཅུའི་དབྱངས་། ཞེས་སོགས་
གསང་བ་བསམ་གྱི་མི་ཁྱབ་པའི་མདོ་ནས་གསུངས་པ་ལྟར་རོ། །དེ་ལ་ངོ་བོ་སྒོ་ནས་གསུང་
རབ་ཡན་ལག་བཅུ་གཉིས་ཡོད་དེ། མངོན་པ་གོང་མ་དང་། བརྒྱད་སྟོང་པའི་འགྲེལ་པ་སྙིང་
M528~

མཛོད་ཉི་མའི་དཀྱིལ་འཁོར།
པོ་མཆོག་ནས་གསུངས། དེ་ཐམས་ཅད་བརྗོད་ཚུལ། བརྗོད་བྱ། བྱེད་ལས་ཀྱི་སྒོ་ནས་སྡེ་
སྣོད་རིན་པོ་ཆེ་གསུམ་དུ་འདུས་ཏེ། མདོ་རྒྱན་ལས། སྡེ་སྣོད་དག་ནི་གསུམ་མམ་གཉིས་
ཀྱང་རུང་། བསྡུས་པའི་ཕྱིར་ཏེ་རྒྱུ་ནི་དགུས་འདོད་དོ། ཞེས་དང་། མངོན་པ་གོང་མ་དང་།
འདིར་རང་འགྲེལ་ལས། དེ་ལ་ལུང་ནི་མདོ་སྡེ་དང་། འདུལ་བ་དང་། ཆོས་མངོན་པ་རྣམས་
སོ། །ཞེས་གསུངས། དེ་ཡང་བརྗོད་བྱའི་སྒོ་ནས་དྲང་ངེས་ཀྱི་མདོ་གཉིས། ཆེད་དུ་བྱ་བའི་
གདུལ་བྱའི་སྒོ་ནས་ཐེག་པ་ཆེ་ཆུང་གི་སྡེ་སྣོད་གཉིས་སུ་ཡོད་དོ། །ཆོས་འཁོར་ཡང་ཡིན་
ཐར་ལམ་ཡང་ཡིན་པའི་གཞི་མཐུན་པང་དམིགས་པའི་མཁྱེན་པ་རྟོགས་པའི་ཆོས་འཁོར་
གྱི་མཚན་ཉིད་ཡིན། དེ་ལ་ལྔ་གསུམ་བཅོ་ལྔའམ། བྱང་ཕྱོགས་སོ་བདུན་ཡོད་དེ། རང་
འགྲེལ་ལས། རྟོགས་པ་ནི་བྱང་ཆུབ་ཀྱི་ཕྱོགས་དང་མཐུན་པའི་ཆོས་རྣམས་ཏེ་ཞེས་དང་།
ཚིག་གསལ་ལས། ཆོས་ཀྱི་འཁོར་ལོ་ཁ་གཅིག་ནི་ཚོགས་ཀྱི་ལམ་མོ། །ཁ་ཅིག་ནི་སྦྱོར་
བའི་ལམ་མོ།ཁ་ཅིག་ནི་བར་ཆད་མེད་པའི་ལམ་གྱི་བར་རོ། །ཞེས་དང་། ཆོས་ཀྱི་འཁོར་
ལོ་མཐོང་བའི་ལམ། ཞེས་དང༌། ཡང་ན་འཕགས་པའི་ལམ་ཐམས་ཅད་ཀྱང་གདུལ་བྱའི་
རྒྱུད་ལ་འཇུག་པའི་ཕྱིར། ཆོས་ཀྱི་འཁོར་ལོ་ཡིན་ནོ། །ཞེས་སོགས་གསུངས་སོ། །
གསུམ་པ་ནི་རང་འགྲེལ་ལས་དེ་ཕྱིར་དེ་ཉིད་ཇི་སྲིད་དུ་གནས་པ་དེ་སྲིད་དུ་དམ་
པའི་ཆོས་གནས་པར་རིགས་པར་བྱའོ། །དེ་དག་ཀྱང་ལོ་སྟོང་དུ་གནས་སོ་ཞེས་བཤད་
དོ། །ཞེས་གསུངས་ལ། འདིའི་དོན་འཆད་པ་ལ་གསུམ། མདོ་ཕྱོགས་ནས་བསྟན་པའི་
གནས་ཚད་མི་འདྲ་བ་གསུངས་པའི་རྣམ་གྲངས་འགོད་ཚུལ། དེ་དང་ཕྱོགས་གཞན་ནས་
གསུངས་པ་མཐུན་མི་མཐུན་དཔྱད་པ། བསྟན་པ་སྔ་དར་དང་ཕྱི་དར་གྱི་རྣམ་བཞག་ལ་
དཔྱད་པའོ།།དང་པོ་ནི་མདོ་སྡེ་བསྐལ་བཟང་གི་གླེགས་བམ་མང་པོར། དེ་བཞིན་གཤེགས་
པ་ཤཱ ཀྱ་ཐུབ་པའི་དམ་པའིཆོས་ནི་ལོ་ལྔ་བརྒྱའི་བར་དུའོ། །ལྔ་བརྒྱའི་བར་དུ་ནི་ཆོས་ལྟར་
སྣང་བའོ། །ཞེས་དམ་ཆོས་ལོ་ལྔ་བརྒྱ། དམ་ཆོས་ཀྱི་གཟུགས་བརྙན་ལོ་ལྔ་བརྒྱ་སྟེ་ལོ་སྟོང་
~529~

མཛོད་ཉི་མའི་དཀྱིལ་འཁོར།
གནས་པར་བཤད། མདོ་སྡེ་བསྐལ་བཟང་གི་གླེགས་བམ་ཁ་ཅིག་ཏུ་བསྟན་པ་ལོ་ལྔ་སྟོང་དུ་
གནས་པར་གསུངས། འཕགས་པ་གསེར་འཕྲེང་ཅན་གྱི་རྟོགས་བརྗོད་ཀྱི་མདོར། དེ་བཞིན་
གཤེགས་པ་ཤཱཀྱ་རྩུབ་པའི་བསྟན་པ་ནི་ལོ་སྟོང་གནས་ཏེ། མཐར་ནི་ངན་ཕ་དང་ཆད་པར་
སྨྲ་བས་ནུབ་པར་འགྱུར་རོ། །ཞེས་གསུངས་ཞིང༌། ལུང་ཕྲན་ཚེགས་ལས་ཀྱང་བསྟན་པ་ལོ་
སྟོང་གནས་པར་གསུངས། ཟླ་བའི་སྙིང་པོའི་མདོ་ལས། ང་མྱ་ངན་ལས་འདས་པའི་འོག་ཏུ་
དམ་པའི་ཆོས་ཀྱི་གཟུགས་བརྙན་ནི་ལོ་ཉིས་སྟོང་དུ་གནས་པར་འགྱུར་རོ། །ཞེས་གསུངས་
པ་དང་། སྙིང་རྗེ་པད་དཀར་ལས། བདག་མྱ་ངན་ལས་འདས་པའི་རྗེས་སུ་ལོ་སྟོང་དུ་ནི་དམ་
པའི་ཆོས་གནས་པར་གྱུར་ཅིག །ཡང་ལོ་ལྔ་བརྒྱར་ནི་དམ་པའི་ཆོས་ཀྱི་གཟུགས་བརྙན་
གནས་པར་གྱུར་ཅིག །ཞེས་གསུངས་པ་དང༌། དྲིན་ལན་གསབ་པའི་མདོ་ལས། སངས་
རྒྱས་ཀྱི་བསྟན་པ་ལ་བུད་མེད་རབ་ཏུ་བྱུང་བས་བསྟན་པ་ལོ་ལྔ་བརྒྱར་འགྲིབ་པར་གསུངས་
པ་དང་བློ་གྲོས་མི་ཟད་པའི་བསྟན་པའི་མདོའི་ལྔ་བརྒྱ་ཐ་མ་ལ་ཞེས་པའི་འགྲེལ་པར་དེ་
བཞིན་གཤེགས་པ་ཤཱཀྱ་ཐུབ་པའི་བསྟན་པ་ལོ་སྟོང་དུ་གནས་པ་ལས། ལོ་ལྔ་བརྒྱར་ནི་
འཕེལ་བར་འགྱུར་རོ། །ལོ་ལྔ་བརྒྱར་ནི་འགྲིབ་པར་འགྱུར་རོ། །ཞེས་དང་། རྡོ་རྗེ་གཅོད་པའི་
ལྔ་བརྒྱ་ཐ་མ་ལ་ཞེས་པའི་འགྲེལ་པར། ལྔ་བརྒྱ་པ་ཕྲག་ལྔའི་ལྔ་བརྒྱ་པ་ཐ་མ་ལ། ཞེས་ལོ་
ཕྱེད་དང་སུམ་སྟོང་བསྟན་པ་གནས་པར་གསུངས་པ་དང་། རང་འགྲེལ་ལས། ཁ་ཅིག་
རྟོགས་པ་ནི་དེ་ལྟར་ཡིན་གྱི། ལུང་ནི་ཡུན་རིང་དུ་གནས་སོ། །ཞེས་དང༌། དེའི་འགྲེལ་
བཤད་དག་གིས། ཡུན་རིང་དུ་གནས་སོ། །ཞེས་བྱ་བ་ནི་དེའི་འོག་ཏུ་ཡང་གནས་སོ། །
ཞེས་པའི་དོན་དུ་འཆད་པ་དང༌། འབུམ་ཊི ཀ་ཏུ་ལྔ་བརྒྱ་པ་ཕྲག་བཅུར་གནས་པའི། །ལྔ་
བརྒྱ་པ་ཕྲག་དང་པོ་ལ་དགྲ་བཅོམ་པ། གཉིས་པ་ལ་ཕྱིར་མི་འོང་། གསུམ་པ་ལ་འབྲས་བུ་
དང་པོ་ཐོབ་པ་མང་དུ་འབྱུང་བས། དེ་དག་འབྲས་བུའི་དུས་དང་། བཞི་པ་ལ་ཤེས་རབ། ལྔ་
པ་ལ་ཏིང་ངེ་འཛིན། དྲུག་པ་ལ་ལྷག་པའི་ཚུལ་ཁྲིམས་ལ་སློབ་པ་ཤས་ཆེ་བས། དེ་དག་སྒྲུབ་
~ 530~

མཛོད་ཉི་མའི་དཀྱིལ་འཁོར།
པའི་དུས་དང་། བདུན་པ་ལ་མངོན་པ། བརྒྱད་པ་ལ་མདོ་སྡེ། དགུ་པ་ལ་འདུལ་བ་ཤས་ཆེར་
སྤྱོད་པས། དེ་དག་ལུང་གི་དུས་དང་། བཅུ་པ་ནི་རྟགས་ཙམ་འཛིན་པའོ། །ཞེས་གསུངས་པ་
དང༌། འཕགས་པ་དགའ་བའི་བཤེས་གཉེན་གྱི་རྟོགས་བརྗོད་ལས་འཛམ་བུ་གླིང་པའི་མི་
རྣམས་ཀྱི་ཚེ་ལོ་བཅུ་པ་ནས་ཡར་འཕེལ་ཏེ་ཚེ་ལོ་དྲུག་བརྒྱ་པའི་དུས་ཀྱི་བར་དུ་བསྟན་པ་
གནས། དེ་ནས་ཚེ་ལོ་བདུན་བརྒྱ་པ་ལ་བསྟན་པ་ནུབ། དེ་རྗེས་རང་རྒྱལ་བྱེ་བ་ཕྲག་བདུན་
འབྱུང་དེ་ནས་ཚེ་ལོ་བརྒྱད་ཁྲི་པར་འཕེལ་བ་ན། སངས་རྒྱས་བྱམས་པ་འཇིག་རྟེན་དུ་
འབྱོན་པར་གསུངས་པ་དང་། གདགས་པར། འཛམ་བུ་གླིང་པའི་ཚེ་ལོ་སུམ་ཅུ་པ་ན་
སངས་རྒྱས་ཀྱི་བསྟན་པ་འགྲིབ་པར་གསུངས་པ་སོགས་མདོར་ན་གསུང་རབ་དགོངས་
འགྲེལ་གྱི་བསྟན་བཅོས། ཚད་ལྡན་རྣམས་ལས་མི་འདྲ་བ་སྣ་ཚོགས་པ་གཅིག་གསུངས་པ་
ན། མཁས་པ་ཕལ་ཆེ་བ་དག་སངས་རྒྱས་ཀྱི་བསྟན་པ་ལོ་ལྔ་སྟོང་དུ་གནས་པ་སྒྲ་ཇི་བཞིན་
པའི་འཐད་ལྡན་དུ་ཞལ་གྱིས་བཞེས་ཏེ། རྒྱུ་མཚན་འབུམ་ཊི ཀ་དུ་དེ་ལྟར་གསུངས་པའི་
ཕྱིར། ཞེས་འགོད་པ་དང་། མཁས་གྲུབ་ཐམས་ཅད་མཁྱེན་པའི་ཞལ་སྔ་ནས་ཀྱང་། དེ་ལྟར་
འཐད་དེ་ལྟར་དུ་སློབ་དཔོན་འཇམ་དཔལ་གྲགས་པས་བཤད་པ་ལྟར་མདོ་སྡེ་དུ་མ་དང་ཚད་
ལྡན་གྱི་སྐྱེས་བུ་དུ་མས་བཞེད་པའི་ཕྱིར། ཞེས་གསུངས་པའི་ཕྱིར། སངས་རྒྱས་ཀྱི་བསྟན་
པ་ལོ་སྟོང་། ཉིས་སྟོང་། ཕྱེད་དང་སུམ་སྟོང་སོགས་སུ་གནས་པར་གསུངས་པ་དང་མི་
འགལ་ཏེ། དེ་ལ་དགོངས་གཞི་དགོས་པ། དངོས་ལ་གནོད་བྱེད་གསུམ་ཚང་བའི་ཕྱིར།
དགོངས་གཞི་ཡོད་དེ། སྒྲུལ་པའི་དུས་ཉམས་པ་ལ་དགོངས་པའི་ཕྱིར་ཏེ། ཐུབ་པ་དགོངས་
རྒྱན་ལས། དམ་པའི་ཆོས་ནུབ་པ་ནི་སྒྲུབ་པའི་ཆོས་ཡོངས་སུ་ཉམས་པའོ།། ཞེས་དང་། རྡོ་
རྗེ་གཅོད་པའི་འགྲེལ་པར། དམ་པའི་ཆོས་རབ་ཏུ་རྣམ་པར་འཇིག་པ་ན། མོས་པ་དང་ཀློག་
པ་དང་ཁ་ཏོན་བྱེད་པ་དང་ཉན་པ་དང་སེམས་པ་རྣམས་ཉམས་པར་འགྱུར་རོ། །ཞེས་གསུངས་
པའི་ཕྱིར། དགོས་པ་ཡོད་དེ། གདུལ་བྱ་རྣམས་སྐྱོ་བ་སྐྱེད་པའི་ཆེད་ཡིན་པའི་ཕྱིར། དངོས་
~531~

མཛོད་ཉི་མའི་དཀྱིལ་འཁོར
ཕ་གནོད་བྱེད་ཡོད་དེ། ལྷ་མོ་དྲི་མ་མེད་པའི་འོད་ཀྱི་རྟོགས་བརྗོད་ཀྱི་མདོ་ལས། ང་མྱ་ངན་
ལས་འདས་ནས་ལོ་ཉིས་སྟོང་ལྔ་བརྒྱ་ན། གདོང་དམར་ཅན་གྱི་ཡུལ་དུ་དམ་པའི་ཆོས་རབ་
ཏུ་དར་བར་འགྱུར་རོ། །ཞེས་གསུངས་པའི་དོན་དང༌། འཕགས་པ་ཐོགས་མེད་སྐུ་མཆེད་
སོགས་ལུང་བསྟན་པའི་ལོ་གྲངས་དང་མི་མཐུན་པས་གནོད་པའི་ཕྱིར། ཞེས་གསུངས།
གདོང་དམར་ཅན་གྱི་ཡུལ་ནི། ཁ་ཅིག །རྒྱ་ནག་ལ་བཞེད་ཀྱང་། རྗེ་བཙུན་ས་སྐྱ་པཎ་ཆེན་
སོགས་མཁས་པ་མང་པོས་བོད་ལ་བཞེད་པ་ལྟར་རིགས་སོ། ། མཁས་པ་ཁ་ཅིག །བསྟན་
པའི་གནས་ཚད་མི་འདྲ་བ་དུ་མ་གསུངས་ཀྱང་མི་འགལ་ཏེ་བསྟན་པ་ནུབ་པའི་ཚུལ་གསུངས་
པ་ནི་སྒྲུབ་པའི་དུས། ཁོང་དུ་ཆུད་པའི་དུས། ལུང་གི་དུས་གསུམ་ལ་སོ་སོར་གསུམ་གསུམ་
དུ་ཕྱེ་བའི། འགའ་ཞིག་ནུབ་པ་ལ་དགོངས། གནས་པའི་ཚུལ་གསུངས་པ། བསྟན་འཛིན་གྱི་
གང་ཟག་དང་དམ་པའི་ཆོས་ཙམ་གནས་པ་ལ་དགོངས་པའི་ཕྱིར། ཞེས་གསུངས།
༈ །དེས་ན་རང་ལུགས་ནི། སངས་རྒྱས་ཀྱི་བསྟན་པ་ལོ་ལྔ་སྟོང་དུ་གནས་ཚད་
གསུངས་པ་འདི་འཐད་དེ་ལོ་ལྔ་སྟོང་པོ་ལ་ལྔ་བརྒྱ་པ་ཕྲག་བཅུར་བྱས་པའི་ལྔ་བརྒྱ་བ་དང་
བོ་གསུམ་ལ་རིམ་པ་བཞིན་དགྲ་བཅོམ་པའི་ལེའུ། ཕྱིར་མི་འོང་གི་ལེའུ། རྒྱུན་ཞུགས་ཀྱི་
ལེའུ་ཞེས་བྱ་སྟེ། གསུམ་པོ་དེ་ལ་རིམ་བཞིན་དུ་དེ་གསུམ་འབྱུང་བའི་ཕྱིར་དེས་ན་ལྔ་
བརྒྱ་པ་ཕྲག་དང་པོ་གསུམ་པོ་དེ་ལ་ཁོང་དུ་ཆུད་པའི་ལེའུ་ཞེས་བྱའོ། །དེ་རྗེས་ལྔ་བརྒྱ་
པ་ཕྲག་གསུམ་ལ་རིམ་བཞིན་དུ་ལྷག་མཐོང་གི་ལེའུ། ཏིང་ངེ་འཛིན་གྱི་ལེའུ། ཚུལ་ཁྲིམས་
ཀྱི་ལེའུ་ཞེས་བྱ་སྟེ། གསུམ་པོ་དེ་ལ་རིམ་བཞིན་དུ་དེ་གསུམ་གྱིས་བསྡུས་པའི་བསླབ་པ་
གསུམ་རྒྱས་པར་འབྱུང་བའི་ཕྱིར། དེས་ན་ཕྲག་གསུམ་པོ་དེ་ལ་སྒྲུབ་པའི་ལེའུ་ཞེས་བྱའོ། །
དེ་རྗེས་ལྔ་བརྒྱ་པ་ཕྲག་གསུམ་ལ་རིམ་བཞིན་དུ་མངོན་པའི་ལེའུ། མདོ་སྡེའི་ལེའུ་འདུལ་
བའི་ལེའུ་ཞེས་བྱ་སྟེ། གསུམ་པོ་དེ་ལ་རིམ་བཞིན་དུ་དེ་གསུམ་ལ་ཐོས་བསམ་བྱེད་པ་
རྒྱས་པར་འབྱུང་བའི་ཕྱིར། དེས་ན་ཕྲག་གསུམ་པོ་དེ་ལ་ལུང་གི་ལེའུ་ཞེས་བྱའོ། །དེ་རྗེས་
532

མཛོད་ཉི་མའི་དཀྱིལ་འཁོར།
ལྔ་བརྒྱ་པ་ཕྲག་ཐ་མ་ལ་རྟགས་ཙམ་འཛིན་པའི་ལེའུ་ཞེས་བྱ་སྟེ། དེ་ལ་རབ་ཏུ་ཕྱུང་བའི་
རྟགས་ཙམ་འཛིན་གྱི། ལྟ་སྤྱོད་རྣམ་པར་མ་དག་པ་ཤིན་ཏུ་མང་བར་འབྱུང་བའི་ཕྱིར། །སློབ་
དཔོན་འཇམ་དཔལ་གྲགས་པས་ཀྱང་མངོན་པར་རྟོགས་པའི་དུས། སྒྲུབ་པའི་དུས། ལུང་གི་
དུས། རྟགས་ཙམ་འཛིན་པའི་དུས། ཞེས་གསུངས་སོ། །ད་ལྟ་ནི་རྟགས་ཙམ་འཛིན་པའི་
དུས་ཏེ། ཚིག་སྤྱིའི་བཤད་སྒྲུབ་རྟགས་ཀྱི་དགེ་སྦྱོང་གིས། ཐུབ་བསྟན་མིང་ཙམ་ལྷག་མར་
གྱུར་པའི་དུས། བསླབ་གསུམ་ལུང་རྟོགས་རྒྱལ་བའི་དམ་ཆོས་ཀུན། ཁྱོད་ཀྱི་ཉིན་མོར་
མཛད། ཞེས་དང་། སྐྱེ་དགུའི་ཕན་བདེའི་རྩ་བ་སྡོམ་པ་གསུམ་ལེན་ཞིང་བསྲུངས་དང་ཉམས་ན་
འཆོས་པའི་ཚུལ། །མིང་ཙམ་སྣང་ཡང་ཕལ་ཆེར་ཉམས་པའི་ཚེ། ཕྱོགས་དེར་གསར་
འཛུགས་མཛད་པའི་ཙོང་ཁ་པ། ཞེས་གསུངས། འོ་ན་གང་ནས་བཟུངས་སྟེ་བསྟན་པ་
གནས་པའི་ཚད་བརྩི་ཞེ་ན། བདག་ཅག་གི་སྟོན་པ་ཞིང་འདིར་མྱ་ངན་ལས་འདའ་ཚུལ་
བསྟན་པ་ནས་བཟུངས་ཏེ་བརྩི། དེ་དག་ལས་སྔར་ཇི་ཙམ་འདས་ཞེ་ན། འདི་ལ་རྗེ་ས་སྐྱ་པ་
ཁུ་དབོན་རྣམས་ཀྱི་བརྩིས་པའི་ཚུལ། ཇོ་བོ་ཡབ་སྲས་ཀྱིས་བརྩིས་པའི་ཚུལ། རང་ལུགས་
གང་གིས་རྗེས་སུ་འབྲངས་པའོ། །དང་པོ་ནི། རྟོག་གེ་འབར་བར།སངས་རྒྱས་མྱ་ངན་ལས་
འདས་ནས་ལོ་བརྒྱ་དང་སོ་བདུན་ན་རྒྱ་གར་དུ་རྒྱལ་པོ་དགའ་བྱེད། དེ་ནས་རྒྱལ་པོ་ཟླ་
བསྲུངས། དེ་ནས་རྒྱལ་པོ་རྗེ་དམངས། དེ་ནས་བལ་པོར་རྒྱལ་པོ་ཆོས་ཀྱི་གོ་ཆ། དེ་རྗེས་
བལ་པོར་རྒྱལ་པོ་འོད་ཟེར་གོ་ཆ། དེ་རྗེས་བོད་དུ་མེ་ཕོ་འབྲུག་ལ་མངའ་བདག་ཁྲི་རལ། དེ་
རྗེས་ས་ཕོ་འབྲུག་ལ་ལྷ་བླ་མ་ཁུ་དབོན་དང་། དེ་རྗེས་ས་མོ་གླང་ལ་ཕོ་ཆེན་བློ་ལྡན་ཤེས་
རཔ་གཤེགས་པའི་དུས་དང་། དེ་རྗེས་མེ་ཕོ་བྱི་བ་ལ་རྗེ་བཙུན་གྲགས་པ་རྒྱལ་མཚན་
གཤེགས་པའི་ཆོས་འཁོར་དུས་རྗེ་བཙུན་ས་པཎ་གྱིས་བརྩིས་པ་ལ། །བདག་ཅག་གི་སྟོན་
པ་མེ་མོ་ཡོས་ལ་ལྷུམ་སུ་བཞུགས། །ས་ཕོ་འབྲུག་ལ་སྐུ་བསྟམས་ཏེ། ལོ་བརྒྱད་ཅུ་པ་ལ་མྱ་
ངན་ལས་འདས་ཚུལ་བསྟན་པ་ནས་བཟུང་སྟེ། རྗེ་བཙུན་གྲགས་པ་རྒྱལ་མཚན་གཤེགས་
~ 533~

མཛོད་ཉི་མའི་དཀྱིལ་འཁོར།
པའི་ཕྱིར་ལོ་དེ་ཡན་ཆད་ལ་ལོ་སུམ་སྟོང་སུམ་བརྒྱ་ཞེ་དགུ་སོང་། དེ་ནས་འགྲོ་མགོན་
འཕགས་པས། ཆུ་མིག་ཏུ་ཆོས་འཁོར་མེ་མོ་གླང་ལ་མཛད་པའི་ལོའི་བར་དུ་དྲུག་ཅུ་སྐོར་
གཅིག་སོང་། དེ་ནས་ད་ལོ་ཆུ་ཕོ་ཁྱི་ལོ་འདི་ཡན་ཆད་ལ་དྲུག་ཅུ་སྐོར་གསུམ་དང་། ཉིན་
ཞག་ཞེ་དྲུག་སོང་ལ། །མདོར་ཧྲིལ་གྱིས་དྲིལ་ན་འདི་ལ་ནི་ད་ལྟའི་ཆུ་ཁྱི་ཡན་ལ་ལོ་སུམ་
སྟོང་དྲུག་བརྒྱ་སུམ་ཅུ་རྩ་བདུན་སོང་ལ་དེས་ན་ལྔ་བརྒྱ་པ་ཕྲག་བཅུའི་འབྲས་བུའི་དུས།
བསྒྲུབ་པའི་དུས། ལུང་གི་དུས་ཀྱི་ཕྲག་གསུམ་པོའི་སྟེང་ནས་མངོན་པའི་ལེའུ་རྫོགས།
མདོ་སྡེའི་དུས་ཀྱི་ཕྲག་གཅིག་པོའི་སྟེང་ནས་ལོ་བརྒྱ་དང་སོ་བདུན་སོང་སྟེ། དེ་མན་ལ་ཆུ་
ཁྱི་འདི་ཐི་བའི་སྟོང་ཕྲག་གཅིག །སུམ་བརྒྱ་དྲུག་ཅུ་རྩ་ལྔ་གནས་པར་མཛད་དོ། །གཉིས་པ་
ནི། སྔར་གྱི་དེ་ལས་འདས་ལོ་གསུམ་གྱི་མང་སྟེ། བདག་ཅག་གི་སྟོན་པ། མིག་དམར་ཏེ་
ཤིང་ཕོ་བྱི་བ་ལ་ལྷུམས་སུ་ཞུགས། ཤིང་མོ་གླང་ལ་སྐུ་བལྟམས་ཤིང་། ཤིང་ཕོ་སྤྲེའུ་སྟོན་ཟླ་
ཐ་ཆུང་གི་ཚེས་བརྒྱད་ལ་མྱ་ངན་ལས་འདའ་ཚུལ་བསྟན་པར་བཞེད་པས། དགུང་སྙིང་སྔར་
བས་ལོ་གསུམ་གྱིས་སྔ་བའི་ཕྱིར་རོ། །ཡང་པཎ་ཆེན་ཤཱཀྱ་ཤྲིས། ཤིང་ཕོ་བྱི་བ་ལ་ཁྲོ་ཕུར་
བརྩིས་པ་དང་། མེ་མོ་ཡོས་ལ་སོལ་ནག་ཐང་ཆེན་དུ་བརྩིས་པ་དང་། ལྕགས་ཕོ་རྟ་ལ་ས་སྐྱར་
བརྩིས་པ་ཡན་ལ། ལོ་སྟོང་དྲུག་བརྒྱ་སོང་གསུངས་པ་ལ། རྗེ་ས་པཎ་ན་རེ། དེ་ལྟར་དུ་རྒྱ་
བོད་ཀྱི་པཎྜི་ཉ་མང་པོའང་བཞེད་ཀྱང་། མི་འཐད་དེ། སྟོན་པ་འདས་པའི་ལོ་དང་། མཐོ་
བཙུན་གྲུབ་རྗེ་དང་། བདེ་བྱེད་བདག་པོས་མ་གདྷར། ཐུབ་དབང་གི་སྐུ་བཞེངས་འདོད་ནས་
ཙན་དན་གྱི་ལྡེ་གུ་སྤུངས་པ་ལ་བྱང་ཆུབ་ཆེན་པོའི་སྐུ་རང་བྱོན་དུ་འཁྲུངས་པའི་ལོ་དང༌།
ནོར་བ་བརྒྱུད་མར་བྱས་པའི་བརྩི་ལུགས་ཡིན་པའི་ཕྱིར་དང་། སྔར་དྲངས་པའི་ལྷ་མོ་དྲི་མ་
མེད་པས་བོད་ལུང་བསྟན་པའི་མདོ་དོན་དང་འགལ་བའི་ཕྱིར་དང་། མགོན་པོ་ཀླུ་སྒྲུབ་སོགས་
ལུང་བསྟན་པའི་ལོ་གྲངས་དང་ཡང་མི་མཐུན་པའི་ཕྱིར་དང་། རྒྱལ་རབས་རྩིས་ན་འཁྲུལ་
པ་ར་Ëང་དུ་ཆུད་སླ་བའི་ཕྱིར། ཞེས་གསུངས་པ་ལྟར་རིགས་སོ། །གསུམ་པ་ནི། སྤྱིར་
་534~

མཛོད་ཉི་མའི་དཀྱིལ་འཁོར།
བཤད་ཚོད་མི་མཐུན་པ་མཐའ་ཡས་ཏེ། སངས་རྒྱས་ཡུམ་གྱི་ལྷུམས་སུ་མེ་ཕོ་རྟའི་ལོ། །ས་
གའི་ཉ་ལ་ཞུགས་པར་རྒྱ་ཆེར་རོལ་པ་ལས་གསུངས། ལྷུམས་སུ་ཟླ་བ་བཅུ་པ་ཞུགས་པར་
རྒྱ་ཆེ་རོལ་པ་དང༌། འདུལ་བ་རྣམ་འབྱེད་བམ་པོ་ལྔ་བཅུ་པ་དང་། འདུས་པ་རིན་པོ་ཆེ་ཏོག་
གི་གཟུངས་ལེའུ་ལྔ་པ་དང་། མངོན་པར་བྱང་ཆུབ་པའི་མདོ་དང་། འདུལ་བ་གཞི་བམ་པོ་
གྱ་གཅིག་པ་དང་།།སྙིང་རྗེ་པད་དཀར་ཐམ་བོ་དགུ་པ་རྣམས་ནས་བཤད། དེ་ནས་ཆུ་སྟོད་
ཀྱི་ཟླ་བ་གཉིས་བྱུང་བའི་དབང་གིས། མེ་མོ་ལུག་གི་མཆུའི་ཉ་ལ་སྐུ་བསྙམས་པ་ཡིན་པའི་
ཕྱིར། རྒྱ་ཆེར་རོལ་པ། འདུས་པ་རིན་པོ་ཆེའི་ཏོག །སངས་རྒྱས་ཀྱི་སྤྱོད་པའི་སྙན་ངག་
རྣམས་ལས་སྐར་མ་རྒྱལ་ལ་སྐུ་བལྟམས་པར་བཤད་འདུལ་པ་འབུམ་སྡེའི་མངའ་བདག་
མཚོ་སྣ་བ་ཆེན་པོས་ཀྱང་། ཆུ་སྟོད་ཟླ་བའི་བཅོ་ལྔའི་གུང་ཐུན་ལ། སྐར་མ་ས་ག་ནུབ་འགྲོ་
བའི་དུས་སྦྱོར་ལ་ལྷུམས་སུ་ཞུགས་ནས་དཔྱིད་ཟླ་ཐ་ཆུང་ས་གའི་ཚེས་བརྒྱད་ཀྱི་ཉིན་
རྒྱལ་ཕུར་འཛོམས་བའི་དུས་སྦྱོར་ལ་སྐུ་བལྟམས་པའི་ཕྱིར་ཞེས་གསུངས་ཞིང་། གསེར་
འོད་དམ་པར། འདྲེན་པ་ཁྱོད་ནི་རྒྱལ་ལ་སྐྱེས། ཞེས་དང་། འདུལ་བ་ལུང་ལས། བཅོམ་ལྡན་
འདས་སྐུ་གང་ལ་བལྟམས། ཁྱིམ་བདག་དཔྱིད་ཟླ་ཐ་ཆུང་ལའོ། །ཞེས་གསུངས་ཞིང་། འདི་
དང༌། ས་ག་ལ་ལྷུམས་སུ་ཞུགས་པ་ཤིན་ཏུ་འགྲིག་ཅེས་རྩ་བའི་བླ་མ་རྒྱལ་ཚབ་ཐམས་ཅད་
མཁྱེན་པ་ཡེ་ཤེས་རྩེ་མོའི་ཞལ་སྔ་ནས་གསུངས་པའི་ཕྱིར། །མངོན་པར་བྱང་ཆུབ་པའི་མདོ་
དང་། འདུལ་བ་གཞི་བམ་པོ་གསུམ་པ་དང་། བརྒྱ་གཉིས་པ་དང་། གོ་བཞི་པ་དང་། འདུལ་
བ་ཕྲན་ཚེགས་བམ་པོ་ཉེར་གསུམ་པ་དང༌། དགེ་སློང་མའི་རྣམ་འབྱེད་བམ་པོ་གཉིས་པ་
དང་། རྒྱ་ཆེར་རོལ་པ་དང་། མྱ་ངན་ལས་འདས་པ་ཆེན་པོའི་མདོ་དང་། འདུལ་བ་ཕྲན་
ཚེགས་བམ་པོ་ང་ལྔ་པ་དང་། ཆོས་མངོན་བྱེ་བྲག་བཤད་མཛོད་རྣམས་ལས། བདག་ཅག་
གི་སྟོན་པས། ཁབ་ཏུ་ལོ་ཉེར་དགུ །དཀའ་བ་སྤྱོད་པ་ལོ་དྲུག །ལོ་སོ་ལྔ་པ་སངས་རྒྱས་ཏེ།
དེ་དག་ཐམས་ཅད་ལོ་སྔ་མའི་མཆུའི་ཉ་ནས་ལོ་ཕྱི་མའི་མཆུའི་ཉའི་བར་ལ་ལོར་བྱས་
~535~

མཛོད་ཉི་མའི་དཀྱིལ་འཁོར།
པའི་དབང་དུ་བྱས་པ་ཡིན་ལ། །མྱང་འདས་ཆེན་མོ་ལས། དཔྱིད་ཟླ་ཐ་ཆུང་ཉའི་ཐོ་རངས་
མྱ་ངན་ལས་འདས་པར་བཤད། དེ་ལྟར་ན་བདག་ཅག་གི་སྟོན་པ། མཆུའི་ཉ་ནས་མཆུའི་
ཉའི་བར་ལ་ལོར་བྱས་པའི་དགུང་ལོ་བརྒྱད་ཅུ་དང་། བཙུན་དས་གསོལ་བ་བཏབ་པས་ཟླ་
བ་གསུམ་བཞུགས་ནས་ས་གའི་ཉ་ལ་མྱ་ངན་ལས་འདས་སོ། །ཆུ་ཕོ་རྟའི་ས་གའི་ཉའི་ནམ་
སྨད་ལ་སངས་རྒྱས་སོ། །དེ་ནས་བགྲངས་པའི་ཟླ་བ་བཅུ་པ་ལ་བབ་པའི་ཆུ་མོ་ལུག་གི་ནག་
པའི་ཉ་ལ་དཔལ་ལྡན་འབྲས་སྤུངས་ཀྱིས་མཆོད་རྟེན་དུ། རྒྱལ་པོ་ཟླ་བ་བཟང་པོ་ལ་དུས་
འཁོར་རྩ་རྒྱུད་གསུངས་དེས་ན་རང་ལུགས་ཞིབ་ཏུ་རྩིས་ནས་རིགས་ལམ་དང་གང་
མཐུན་གྱི་རྗེས་སུ་འབྲངས་བར་ཞུ། གཉིས་པ་དེ་དང་ཕྱོགས་གཞན་དུས་འཁོར་སོགས་ནས་
གསུངས་པ་མཐུན་མི་མཐུན་དཔྱད་པ་ནི། དུས་འཁོར་རྒྱུད་འགྲེལ་ལས་བདག་ཅག་གི་
སྟོན་པ་ཟིལ་གནོན་ཅེས་བྱ་བ་མེ་ཕོ་རྟའི་ས་ལའི་ཉ་ལ་ལྷུམས་སུ་ཞུགས། དེའི་ཆུ་སྟོད་ཟླ་
བའི་ཟླ་ལྷག་དང་བཅས་པའི་ཟླ་བ་རིལ་པོ་བཅུ་རྫོགས་པའི། །མཆུ་སྟེ་རྟ་ཟླའི་ཉའི་ཉིན་སྐུ་
བལྟམས་ཏེ་དགུང་ལོ་ངོ་གྱ་གཉིས། རིལ་པོའི་དབང་དུ་བྱས་ན་བརྒྱད་བཅུ་དང་། ཟླ་བ་
གསུམ་བཞུགས་པའི། ཆུ་ཕོ་རྟའི་ས་གའི་ཉ་ལ་སངས་རྒྱས། རབ་བྱུང་སྟེ་མེ་མོ་ཡོས་ཀྱི་ས་
གའི་ཉ་ལ་མྱ་ངན་ལས་འདའ་བའི་ཚུལ་བསྟན་པ་ནས་བཟུང་སྟེ། དུས་བཞི་སྔ་ཕྱིའི་ལོ་
གྲངས་ཀུན་བསྡོམས་པས། ལོ་ལྔ་སྟོང་དང་བརྒྱད་དུ་སངས་རྒྱས་ཀྱི་བསྟན་པ་གནས་ལ།
དེ་དག་ལས་སྔར་ཇི་ཙམ་འདས་ཞེ་ན། ད་ལོའི་ཆུ་ཕོ་ཁྱི་ཡན་ཆད་ལ། ལོ་ཉིས་སྟོང་སུམ་
བརྒྱ། སུམ་ཅུ་རྩ་བཞི་འདས་ཏེ་དེང་སང་སོ་བཞི་བའི་སྟེང་ན་ཡོད་དུས་བརྩིས་པ་ཡིན་ནོ། །
༈ གསུམ་པ་བསྟན་པ་སྔ་དར་དང་ཕྱི་དར་གྱི་རྣམ་བཞག་ལ་དཔྱད་པ་ནི། བོད་དུ་
བསྟན་པ་སྔ་དར་དང་ཕྱི་དར་གྱི་རྣམ་བཞག་བྱེད་པ་ཕལ་ཆེ་བ་ནི། རྒྱལ་པོ་གླང་དར་མས་
བསྟན་པ་བསྣུབས་ནས། སངས་རྒྱས་ཀྱི་བསྟན་པ་མེད་པར་བར་སྐབས་སུ་ལོ་འགའ་བྱུང་
པའི་དབང་གིས་བཞག་ལ། དེ་ཡང་གཙོ་བོར་འདུལ་བའི་བསྟན་པའི་དབང་དུ་བྱས་པ་ཡིན་
~ 536

མཛོད་ཉི་མའི་དཀྱིལ་འཁོར།
ཏེ། ལུང་གླེང་གཞི་ལས། བཙུན་པ་ཇི་ཙམ་གྱིས་ན་དམ་པའི་ཆོས་མཆིས་པ་ཞེས་བགྱི། ཇི་
ཙམ་གྱིས་ན་དམ་པའི་ཆོས་ཞིག་པ་ཞེས་བགྱི། ཉེ་བར་འཁོར། ལས་ཀྱང་ཡོད་ལ་ནན་ཏན་
བྱེད་པའང་ཡོད་པའི་བར་དུ་སྟེ། ལས་ཀྱང་ཡོད་ལ་ནན་ཏན་བྱེད་པ་ཡང་ཡོད་ན་དམ་པའི་
ཆོས་མཆིས་བ་ཞེས་བྱ་ལ། ལས་ཀྱང་མེད་ལ་ནན་ཏན་བྱེད་པ་ཡང་མེད་ན་ཆོས་ཞིག་པ་
ཞེས་བྱའོ། །ཞེས་གསུངས་པས། ལས་ནི་ལས་བརྒྱ་རྩ་གཅིག་ལ་སོགས་པ་ཡིན་ནོ། །ཞེས་
ཟེར། འདུལ་བ་ལ་བསྟོད་པ་ལས། ཇི་སྲིད་འགྲོ་འདི་རྒྱལ་བ་ཐམས་ཅད་ཀྱི། མཛོད་མཆོག་
འདུལ་བ་གང་ན་གནས་གྱུར་པ། དེ་སྲིད་ཆོས་སྒྲོན་དེ་ནི་གནས་གྱུར་ཏེ། ལྡོག་པར་གྱུར་ན་
ཞི་བ་ཐོབ་པར་གྱུར། ཞེས་དང་། སངས་རྒྱས་མི་བཞུགས་འཇིག་རྟེན་ཚོགས་ཚིག་དང་།
མདོ་སྡེ་ཡན་ལག་དེ་དང་དེ་ན་སྤྱོད། །པསླབ་འཇུག་མེད་ན་འདུལ་བའང་མེད་འགྱུར་བས།
དེ་ཕྱིར་སངས་རྒྱས་དག་པས་ཆོས་འདི་དཀོན། ཞེས་གསུངས་ཤིང་། ཐེག་ཆེན་གྱི་སྡེ་སྣོད་
ནི། དེང་སང་གི་བར་དུ་བར་མ་ཆད་པར་ཡོད་པའི་ཕྱིར་རོ། །དེ་ཡང་ཁ་ཅིག་ནི། ཇོ་བོ་རྗེ་ལྷ་
ཅིག་དང་། ལོ་ཆེན་རིན་བཟང་བཞུགས་དུས་དེ་སྔ་དར་དང་། རྔོག་ལོ་ཆེན་བཞུགས་དུས་
དེ་ནས་ཕྱི་དར་ཡིན་ནོ། །ཞེས་ཟེར། དེ་ནང་འགལ་ཏེ། དེའི་བར་དུ་འདུལ་བའི་བསྟན་པ་
མེད་པས་བར་མ་ཆོད་པའི་ཕྱིར། ཁ་ཅིག་ན་རེ། དངུས་གཙང་གི་མི་བཅུས་མདོ་ཁམས་
ནས་བསྟན་པ་བླངས་ཏེ་དར་བར་བྱེད་པའི་དུས་དེ་པར་དར་ཡིན་ནོ། །ཞེས་ཟེར་མི་འཐད་
དེ། སྔ་དར། བར་དར། ཕྱི་དར་ཞེས་བྱ་ཕ་རང་བཟོའི་རྡོལ་གཏམ་ཡིན་པའི་ཕྱིར། ཁ་
ཅིག །རྔོག་ལོ་ཆེན་པོས་བསྟན་པ་དར་བར་མཛད་པ་ནས་ཕྱི་དར་དུ་འཇོག།ཁ་ཅིག །པཎ་
ཆེན་ཤཱཀྱ་ཤྲྰིས་བོད་དུ་བྱོན་ཏེ། རབ་བྱུང་བསྙེན་རྫོགས། གཞི་གསུམ་ཕྱག་ལེན་སོགས་
བསྟན་པའི་སྲོལ་གསར་དུ་བཙུགས་ནས་དར་རྒྱས་སུ་མཛད་པ་ནས་ཕྱི་དར་ཡིན་ནོ། །
ཞེས་ཟེར། ཁ་ཅིག་ན་རེ། རྗེ་བཙུན་ས་སྐྱ་པ་ཆེན་པོ་སོགས་གོང་མ་ལྔ་བྱོན་ནས་བསྟན་པ་
དར་རྒྱས་སུ་མཛད་པ་ཡིན་པའི་ཕྱི་དར་ཡིན་ནོ་ཞེས་ཟེར་དེ་དག་ཐམས་ཅད་རང་གང་ལ་
~537~

མཛོད་ཉི་མའི་དཀྱིལ་འཁོར།
ཞེན་མོས་ཞུགས་པ་དེ་དང་། རང་འདོད་བསྟུན་པའི་རང་བཟོ་འབའ་ཞིག་མ་གཏོགས། ཡིད་
ཆེས་པའི་ལུང་དང་དྲི་མ་མེད་པའི་རིགས་པ་གང་ཡང་མི་འདུག་པར། བློ་གཟུ་བོར་གནས་
ཏེ་རྣམ་དཔྱོད་དང་ལྡན་པས་དཔྱད་ན་རྟོགས་པར་སླ་པའི་ཕྱིར། དེས་ན་རང་ལུགས་ནི་
ཐམས་ཅད་ཡོད་སྨྲ་བའི་སྡེ་ལས་རབ་འབྱུང་བསྙེན་རྫོགས་མཛད་པའི་མཁན་པོ་ཞི་བ་འཚོ་
རྗ
བོད་དུ། རྒྱལ་པོ་ཁྲི་སྲོང་ལྡེའུ་བཙན་གྱིས་གདན་འདྲེན་ཞུས་ནས། བསྟན་པ་ལ་བྱ་བ་
མཛད་པ་ཡན་ཆད་ལ་བསྟན་པ་སྔ་དར་ཞེས་འཇོགས་རིགས་ཏེ། དུས་དེར་མཁན་པོ་ཀླུའི་
དབང་པོ་བསྲུངས་བ་ལ་སོགས་པ་བསྟན་པའི་རྩ་བ་འདུལ་བ་ལ་རབ་བྱུང་བསྙེན་རྫོགས་
སྒྲུབ་པའི་ཕྱིར། ཇོ་བོ་རྗེ་ལྷ་ཅིག་བོད་དུ་ལྷ་བླ་མ་ཁུ་དབོན་གྱིས་གདན་འདྲེན་ཞུས་པས།
བྱང་ཆུབ་འོད་ཀྱི་རིང་ལ་གདན་འདྲོངས་ཏེ། ཡབ་སྲས་རྣམས་ཀྱིས་བསྟན་པ་དར་ཞིང་རྒྱས་
པར་མཛད་པ་ནས་བརྩམས་ཏེ་བསྟན་པ་ཕྱི་དར་དུ་རིགས་ཏེ། ཇོ་བོས་བོད་ཀྱི་ལོག་ཆོས་
ཐམས་ཅད་སུན་དབྱུང་། ངོ་མཚར་བའི་བསྟན་པའི་སྲོལ་གསར་དུ་གཙུགས་ཏེ་ལུས་ཅན་
གྱི་ཕན་བདེ་འཕེལ་བར་མཛད་པའི་ཕྱིར། འོ་ན་བོད་དུ་བར་སྐབས་སུ་བསྟན་པ་མེད་པ་ལོ་
དུ་ཅེ་ན། ཁ་ཅིག །ལོ་བདུན་ཅུ་འབྱུང་སྟེ། དབུས་གཙང་གི་མི་བཅུས་ལྷ་སར་བསྟན་པ་
འཛུགས་པ་ལ་ཕེབས་པ་ན། རྒན་མོ་ཞིག་ན་རེ། ང་ལོ་དྲུག་ལོན་ཙ་ན་བཙུན་པ་མཐོང་། དེ་
ནས་དེང་སང་གི་བར་དུ་བཙུན་པ་མ་མཐོང་ཟེར། ད་ལྟ་ལོ་དུ་ལོན་དྲིས་པས། དོན་དྲུག་འགྲོ་
ཟེར་བའི་གཏམ་རྒྱུད་ལས་ཤེས་པའི་ཕྱིར། ཞེས་ཟེར། ཀུན་མཁྱེན་བུ་ན་རེ། དེ་མི་རིགས་
ཏེ། བསྟན་རྩིས་ཀྱི་སྐབས་སུ་རྒན་མོ་ཤེས་བྱེད་དུ་བྱེད་པ་སྐབས་སུ་མ་བབ་ཅིང་མི་
འཐད་པའི་ཕྱིར་དང༌། ལོ་གྲངས་ཀྱང་མི་འགྲིགས་པའི་ཕྱིར། དེ་ན་ལོ་བརྒྱ་དང་བརྒྱད་བྱུང་
ངོ་། །ཞེས་གསུངས། ཁ་ཅིག །བསྟན་པ་སྔ་དར། བར་དར། ཕྱི་དར་གསུམ་བྱུང་ཀྱང་བསྟན་
པ་མེད་པས་བར་དུ་མ་ཆོད་དེ། དཔེར་ན་བདག་ཅག་གི་སྟོན་པའི་འཁོར་དུ་ཐེབས་གསུམ་
བྱུང་ཀྱང་། འཁོར་མེད་པས་བར་དུ་མ་ཆོད་པའི་ཕྱིར། ཞེས་གསུངས། མདོར་ན་ཇོ་བོ་ཉིད་
~538~

མཛོད་ཉི་མའི་དཀྱིལ་འཁོར།
སླར་ཡང་བསམ་བཞིན་དུ་བོད་ཁ་བ་ཅན་པའི་སྐལ་ལྡན་གྱི་གདུལ་བྱ་རྣམས་ཀྱི་དཔལ་དུ་
བྱོན་པ། བདག་ཅག་རྣམས་ཀྱི་མགོན་སྐྱབས་དང་དཔུང་གཉེན་དམ་པ། ཁམས་གསུམ་
ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དགེ་སློང་སྡེ་སྣོད་འཛིན་པའི་རྣམ་པར་བྱོན་པ་དེ་ཉིད་
མདོ་སྨད་དུ་སྐུ་བལྟམས་ཏེ། དབུས་གཙང་དུ་བསྟན་བའི་དག་ཐེར་མཛད། སྲས་ཀྱི་ཐུ་བོ་
བདུན་གྱིས་ཐོག་དྲངས་པའི་བསྟན་པའི་སྲོག་འཛིན་བསམ་གྱིས་མི་ཁྱབ་པས་མཐའ་དབུས་
མེད་པར་བསྟན་པ་དར་རྒྱས་སུ་མཛད་དེ། ཐུབ་པའི་བསྟན་པ་ལ་བདག་ཅག་གི་སྟོན་པ་
ཐུབ་པའི་དབང་པོ་རང་ཉིད་བྱོན་པ་དང་ཚུལ་ཀུན་ནས་མཚུངས་པར་མཛད་པ་སོགས་
རྣམ་ཐར་ཆེན་མོ་དད་པའི་འཇུག་ངོགས་ལྟར་ཤེས་པར་མཛད་དེ། རྩ་རི་བསྐོར་ནས་དམྱལ་
དུ་ཕེབས་པའི་ཚེ། མོ་ལའི་ལ་རྩེར་རྗེ་བཙུན་བྱམས་མགོན་གྱིས། ཆུབ་བསྟན་འཛིན་ལ་
ཐུབ་པའི་དབང་པོ་ལྟར། ལུང་བསྟན་མངོན་དུ་གྱུར་པའི་ཙོང་ཁ་པ། ཞེས་གསུངས། སྡོམ་
གསུམ་རབ་དབྱེ་ལས་ཀྱང་། ཕྱི་ནས་གངས་རིའི་ཁྲོད་འདི་རུ། སངས་རྒྱས་བསྟན་པ་
ལེགས་པར་བསྒྱུར། དེ་ནས་བསྟན་པ་དར་བའི་ཚེ། རྒྱལ་པོ་དར་མས་བསྟན་པ་བསྣུབས།
དེ་རྗེས་ཆོས་ལོག་དུ་མ་འཕེལ། དེ་ཚེ་བླ་མ་ཡེ་ཤེས་འོད། ཆོས་རྒྱལ་དེ་ཡིས་སྐྱེས་བུ་
མཆོག །རིན་ཆེན་བཟང་པོ་ཁ་ཆེར་བརྫངས། འཇམ་པའི་དབྱངས་ཀྱིས་བྱིན་རླབས་པའི།
མཁས་པ་དེ་ཡིས་སྔོན་མེད་པའི། ཆོས་རྣམས་ཕལ་ཆེར་བསྒྱུར་ཅིང་ཞུས། ཆོས་དང་ཆོས་
མིན་རྣམ་འབྱེད་པ། ཞེས་བྱའི་བསྟན་བཅོས་མཛད་ནས་ནི། ཆོས་ལོག་ཐམས་ཅད་ནུབ་
པར་མཛད། དེའི་སློབ་མ་ཞི་བ་འོད། །དེས་ཀྱང་སྔགས་ལོག་སུན་འབྱིན་པ། ཞེས་བྱའི་
བསྟན་བཅོས་མཛད་ཅེས་ཟེར། དེ་དག་འདས་པའི་འོག་ཏུ་ཡང༌། ཆོས་ལོག་འགའ་ཞིག་
འཕེལ་བའི་རྒྱུས། ལྷས་བཙས་ཞེས་བྱའི་ལོ་ཙཱ་བ། དེས་ཀྱང་ཆོས་ལོག་སུན་འབྱིན་པ།
ཞེས་བྱའི་བསྟན་བཅོས་མཛད་ནས་ནི། ཆོས་དང་ཆོས་མིན་རྣམ་པར་ཕྱེ། དེ་ནས་ཆོས་རྗེ་
ས་སྐྱ་པ། ཆེན་པོ་ཞུགས་པ་ཡན་ཆད་དུ། ཆོས་ལོག་སྤྱོད་པ་ཉུང་ཞེས་ཐོས། ཞེས་དང་།
~539~

མཛོད་ཉི་མའི་དཀྱིལ་འཁོར།
སངས་རྒྱས་བསྟན་དང་འགལ་བ་ཡི། ཆོས་ལོག་དུ་མ་དེང་སང་འཕེལ། མཁས་རྣམས་འདི་
ལ་མི་དགྱེས་ཀྱང་། དུས་ཀྱི་ཤུགས་ཀྱིས་ཟློག་མི་ནུས། ཞེས་དང༌། མཁས་པ་རྣམས་ཀྱིས་
སུན་ཕྱུངས་ཤིག །ཅེས་སོགས་རྒྱས་པར་གསུངས་པའང་རྗེ་བཙུན་ཙོང་ཁ་པ་ཆེན་པོ་ཡབ་
སྲས་རྣམས་འཕའ་ཞིག་ལ་དགོངས་པ་ཡིན་ཏེ། ཚུལ་གནས་ཐོས་དང་བསམ་ལྡན་པས།
བསྒོམ་པ་ལ་ནི་རབ་ཏུ་སྦྱོར། ཞེས་གསུངས་པ་དང་། སྟོན་པ་འཇིག་རྟེན་མིག་ནི་ཟུམ་གྱུར་
ཅིང་། དབང་གྱུར་སྐྱེ་བོ་ཕལ་ཆེར་ཟད་པ་ན། དེ་ཉིད་མ་མཐོང་རང་དགར་གྱུར་པ་ཡི། ངན་
རྟོག་རྣམས་ཀྱིས་བསྟན་པ་འདི་ཀྲུགས་སོ། ། རང་བྱུང་རང་བྱུང་བསྟན་པ་གཅེས་འཛིན་
རྣམས། མཆོག་ཏུ་ཞིར་གཤེགས་འགྲོ་མགོན་མེད་པ་ན། འདོམས་མེད་ཡོན་ཏན་འཇོམས་
པར་བྱེད་པ་ཡིས། དྲི་མས་དགའ་མགུར་དེང་སང་འདི་ན་སྤྱོད། དེ་ལྟར་ཐུབ་པ་དག་གི
བསྟན་པ་འདི། ལྐོག་མར་སྲོག་ཕྱིན་འདྲ་དང་དྲི་མ་རྣམས། སྟོབས་དང་ལྡན་པའི་དུས་སུ་
རིག་ནས་ནི། ཐར་པ་འདོད་པ་རྣམས་ཀྱིས་བག་ཡོད་གྱིས། ཞེས་དང་། མདོ་དྲན་པ་ཉེར་
གཞག་ལས། བག་ཡོད་འཆི་མེད་གནས་ཡིན་ཏེ། བག་མེད་པ་ནི་འཆི་བའི་གནས། བག་
ཡོད་འཆི་བར་མི་གྱུར་ཏེ། བག་མེད་རྟག་ཏུ་འཆི་པར་འགྱུར། ཞེས་དང་། དེའི་དོན་བཤེས་
སྤྲིང་ལས། བག་ཡོད་བདུད་རྩིའི་གནས་ཏེ་བག་མེད་པ། འཆི་བའི་གནས་སུ་ཐུབ་པས་
བཀའ་སྩལ་ཏེ། དེ་བས་ཁྱོད་ཀྱིས་དགེ་ཆོས་སྤེལ་སླད་དུ། གུས་པས་རྟག་ཏུ་བག་དང་
བཅས་པར་མཛོད། ཞེས་དང་། སོ་ཐར་གྱི་མདོ་ལས་ཀྱང་། ཚེ་དང་ལྡན་པ་དག་རྒ་བ་དང་
འཆི་བ་མངོན་པར་འོང་ཞིང་སྟོན་པའི་བསྟན་པ་ཡང་འཇིག་པར་འགྱུར་པས་ཚེ་དང་ལྡན་པ་
དག་གིས་བག་ཡོད་པས་རྣལ་འབྱོར་དུ་བྱའོ། །དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་རྣམས་ཀྱི་བྱང་ཆུབ་དང་། གཞན་ཡང་གང་དག་དེ་ལྟ་བུ་
དང་མཐུན་པ་དགེ་བའི་ཆོས་བྱང་ཆུབ་ཀྱི་ཕྱོགས་དང་མཐུན་པ་རྣམས་ཀྱང་བག་ཡོད་
པས་འཐོབ་བོ། །ཞེས་གསུངས་པ་ལྟར་རྗེ་ཡབ་སྲས་རྣམས་ཀྱིས་ལྷག་པ་ཤེས་རབ་ཀྱི་
~540

མཛོད་ཉི་མའི་དཀྱིལ་འཁོར།
བསླབ་པར་གྱུར་པའི་ལྟ་བ་རྣམ་པར་དག་པའི་རྩིས་ཟིན་པའི་སྒོ་ནས། རང་གཞན་ཐམས་
ཅད་ཀྱི་ཕན་བདེའི་གཞི་ལྷག་པ་ཚུལ་ཁྲིམས་ཀྱི་བསླབ་པ་མ་ཐོབ་པ་ཐོབ་པར་བྱེད་པ།
ཐོབ་པ་མི་ཉམས་བ་བསྲུང་བར་བྱེད་པ། ཉམས་ན་ཕྱིར་བཅོས་པའི་ཐབས་ལ་སོགས་པ།
འདུལ་བ་ལུང་སྡེ་བཞི། དགོངས་འགྲེལ་གྱི་བསྟན་བཅོས་ཚད་ལྡན་གྱི་དགོངས་པ་ཡན་ཆད་
ཕྱག་ལེན་བཏབ་པའི་སྒོ་ནས། བདག་ཅག་གི་སྟོན་པ་འཁོར་བཅས་ཞལ་བཞུགས་པའི་དུས་
ལྟར་ལྟ་སྤྱོད་རྣམ་པར་དག་པས། བོད་ཁ་བ་ཅན་གྱི་ས་ཕྱོགས་ཐམས་ཅད་དུ་ཁྱབ་པར་
མཛད་པའི་ཕྱིར་རོ། །མདོར་ན། གདུལ་བྱ་འཁོར་བ་ལ་སྐྱོ་བ་བསྐྱེད་ནས་དམ་པའི་ཆོས་
སྒྲུབ་པ་ལ་བསྐུལ་བའི་ཆེད་དང་། རེ་ཞིག་སྐལ་པ་དང་མི་ལྡན་པའི་གདུལ་བྱ་རྟག་འཛིན་
ཅན་རྣམས་ཀྱི་སྣང་ངོར། སངས་རྒྱས་ཀྱི་བསྟན་པ་འགྲིབ་ཚུལ་དང་། སངས་རྒྱས་མྱ་ངན་
ལས་འདས་པའི་ཚུལ་སྟོན་པ་ཙམ་ཡིན་གྱིས། སྐལ་ལྡན་གྱི་གདུལ་བྱའི་ངོ་བོར་སངས་
རྒྱས་ཀྱི་བསྟན་པ་ནུབ་པ་དང་། སངས་རྒྱས་མྱ་ངན་ལས་འདའ་བ་མི་སྲིད་དེ།གསར་འོད་
དམ་པ་ལས། སངས་རྒྱས་མྱ་ངན་ཡོངས་མི་འདའ། ཆོས་ཀྱང་ནུབ་པར་མི་འགྱུར་ཏེ།
སེམས་ཅན་རྣམས་ནི་འདུལ་བའི་ཕྱིར། ཡོངས་སུ་མྱ་ངན་འདས་པ་སྟོན།ཞེས་དང་། མདོ་
སྡེ་རྒྱན་ལས། དེ་ལྟར་ན་ཡང་དེའི་མཐུས། གདུལ་བྱའི་སྐལ་པ་ཇི་བཞིན་དུ། སྲིད་པ་ཇི་
སྲིད་གནས་ཀྱི་བར། དེ་ཡིས་མཛད་པ་རྒྱུན་མི་འཆད། ཞེས་དང་། ཐེག་ཆེན་རྒྱུད་བླ་མས།
གཞན་གྱི་དབང་གིས་ངེས་འབྱུང་དང་། ་བདག་དང་སེམས་ཅན་མཚུངས་གཟིགས་དང་།
མཛད་པ་ཡོངས་སུ་མ་རྫོགས་ཕྱིར། འཁོར་བ་སྲིད་དུ་མཛད་མི་འཆད། ཅེས་གསུངས་པ་
འཁོར་བ་ཇི་སྲིད་གནས་ཀྱི་བར་དུ་སངས་རྒྱས་ཀྱི་བསྟན་པ་རྒྱུན་མི་འཆད་པར་ལྟར།
གནས་ཏེ། དེའི་བར་དུ་སངས་རྒྱས་ཀྱི་འཕྲིན་ལས་ལྷུན་གྲུབ་རྒྱུན་མི་ཆད་དུ་གནས་པའི་
ཕྱིར་རོ། །གཞུང་དོན་སླ་བསམ་གཏན་གཟུགས་མེད་སྙོམས་འཇུག་ངོ་བོ་དང་། དེའི་དབྱེ་
བ་གསར་དུ་ཐོབ་ཚུལ་དང་། གང་ལས་གང་བྱུང་རྟེན་གྱི་ཁྱད་པར་དང་། ཏིང་འཛིན་དབྱེ་བ་
~541-P

མཛོད་ཉི་མའི་དཀྱིལ་འཁོར།
ཞར་ལ་ཚད་མེད་དང༌། སྙོམས་འཇུག་ལ་བརྟེན་ཡོན་ཏན་རྒྱས་པཤད་དང་། དམ་ཆོས་
གསུང་རབ་བསྟན་པའི་གནས་ཚད་དང༌། གང་ལུགས་ཁེངས་སྐྱུངས་བག་ཡོད་གདམས་པ་
རྣམས། ལེགས་པར་ཕྱེ་དེ་བརྒྱད་པའི་གསལ་བྱེད་དོ། །རྣམ་བཤད་བསིལ་ཟེར་གཞན་
རྣམས་ངལ་གསོ་ཞིང༌། སྐལ་ལྡན་རྣམ་དཔྱོད་པད་ཚལ་རྒྱས་བྱེད་པ། ལུང་རིག་ཚ་ཟེར་
ཕྱོགས་བཅུར་འཕྲོ་པའི་ཕྱིར། ལེགས་བཤད་རྟ་བདུན་རྒྱལ་པོ་འདི་ཤར་རོ། །འཕྲིན་ལས་ཆུ་
འཛིན་ཚད་མེད་འཁྲིགས་པའི་ཆོས་སྐུའི་ནམ་མཁར་ཐུབ་དབང་གསུང་གི་ལེགས་སྤྲུལ་
ཞིང་། མངོན་པ་སྡེ་བདུན་བྱེ་བྲག་བཤད་མཚོའི་ཡན་ལག་བརྒྱད་ལྡན་དབྱིག་གཉེན་དབང་
པོ་གསུང་གི་མཚོར། རང་གཞན་གྲུབ་མཐའ་འདབ་སྟོང་ལྡན་པ་ཆོས་མངོན་མཛོད་ཀྱི་པདྨོ་
དྲི་མེད་འཁྲུངས་པ་འདི། མ་རྟོགས་ལོག་རྟོག་ཚང་ཚིང་བསྲེག་པའི་འོད་སྟོང་ལྡན་པ་བདག་
བློ་ཉི་མའི་ཟེར་གྱིས་ཕྱེ། རང་འགྲེལ་འགྲེལ་བཤད་ཕྱོགས་ཀྱི་གླང་པོ་རྒྱལ་བའི་སྲས་
གྱུར་མཁས་པའི་གྲགས་ཐོབ་གྲགས་པའི་བཤེས་གཉེན་དང༌། མཁས་པ་ཆེན་པོ་གང་བ་
སྤེལ་སོགས་འཕགས་ཡུལ་བཞུགས་པའི་རྒྱ་འགྲེལ་མཛད་གང་ལེགས་པར་བཤད་པ་
ཐམས་ཅད་་དང་། ཁ་བ་ཅན་ན་མངོན་པའི་བདག་པོ་དཔལ་ལྡན་མཆིམས་ཞེས་ཐམས་ཅད་
མཁྱེན་པ་ཁུ་དབོན་སྲས་དང་བཅས་རྣམས་དང༌། སྤང་ལོ་ཁུ་དབོན་བསམ་གཏན་འཕེལ་
དང་ཐམས་ཅད་མཁྱེན་པ་དགེ་འདུན་གྲུབ་སོགས་ལེགས་བཤད་མ་ལུས་གང་ཡིན་པ།
རྒྱལ་བའི་རྒྱལ་ཚབ་ཐམས་ཅད་མཁྱེན་པ་གསང་བའི་བདག་པོ་ཡེ་ཤེས་རྩེ་མོ་འཇམ་
པའི་དབྱངས་གང་ཀུན་མཁྱེན་གཉིས་པ་ཆོས་ཀྱི་རྗེ། ཆོས་ཀྱི་རྒྱལ་པོ་མཁྱེན་བརྩེའི་འབྱོར་
ལྡན་མཁས་པའི་དཔལ་གྱུར་འཕྲིན་ལས་བཟང་པོའི་བཀའ་དྲིན་ལས། མངོན་པའི་བཅུད་
འཐུང་བློ་གྲོས་སྟོབས་རྒྱས་བཟང་པོའི་ལེགས་བཤད་གངས་རི་ལ་གནས་བཤེས་གཉེན་མཁས་
ཚོགས་རི་དྭགས་དབུས། འཆད་རྩོད་རྩོམ་པའི་ང་རོ་ཆེར་བསྒྲགས་རྒོལ་ངན་ཝ་ཚོགས་
མཐའ་དག་སྐྲག་བྱེད་བློ་གསལ་རི་དྭགས་ཕྲུག་གུ་ལེགས་སྐྱོང་མི་འཇིགས་སྨྲ་བའི་སེངྒེའོ། །
~542~

མཛོད་ཉི་མའི་དཀྱིལ་འཁོར།
འདུལ་བ་རྒྱ་མཚོའི་གཏིང་ཟབ་མདོ་སྡེ་རིན་ཆེན་གྱིས་གཏམས་ཆོས་མངོན་གསེར་རིའི་
དབུས་ན་རྒྱུད་སྡེ་རྣམ་བཞིའི་རང་བཞིན་གྲུབ་མཐའ་རྣམ་བཞིའི་བང་རིམ་དང་ལྡན་ལྷུན་
པོའི་སྤོ་ལ་རིམ་གཉིས་བདུད་རྩིའི་རོ་མྱོངས་མཁྱེན་བརྩེའི་སྤྱན་སྟོང་གིས་མཛེས་ལྷའི་
དབང་པོ་ཙོང་ཁ་པ་ཞེས་སྲས་བཅས་ཉེ་དབང་ཚོགས་ཀྱིས་བསྐོར་ཏེ་སྒྲུབ་དང་སུན་འབྱིན་
རིགས་པའི་རྡོ་རྗེས་གངས་ཅན་ལོག་སྨྲ་ལྷ་མིན་དཔུངས་འཇོམས་ལམ་གྱི་རིམ་པ་གཉིས་
ཀྱི་རྔ་ཆེན་བརྡུངས་པས་སྐལ་ལྡན་ལྷ་བུའི་ཚོགས་རྣམས་སྒྲིབ་གཉིས་བག་མེད་གནས་ལས་
བསྲུང་ཞིང་ལེགས་བཤད་ཐར་ལམ་དགའ་བདེའི་དཔལ་ལ་འཁྲིད་པར་མཛད། གང་གི་
གསུང་རབ་ལྷ་ལམ་ཡངས་པ་ནས། ལེགས་བཤད་འོད་སྟོང་ཀུན་ནས་འཕྲོ་བ་འདི། ཁོ་བོའི་
རྣམ་དཔྱོད་རྟ་བདུན་གྱིས་དྲངས་ནས། ཐུབ་བསྟན་གླིང་བཞི་ཀུན་ཏུ་གསལ་བར་བྱས། དེ་
ལྟ་ན་ཡང་མངོན་པའི་ཆོས། ཤིན་ཏུ་ཕྲ་ཞིང་རྒྱ་ཆེ་བས། ནོངས་པ་མཆིས་པ་གང་ཡིན་པ།
བདག་གི་ཉེས་སོ་མཁས་རྣམས་ལ། སྙིང་ནས་བསམ་པ་དག་པས་ངཤགས །ལེགས་པར་
བཤད་པའི་དགེ་བའི་མཐུས། །ཐུབ་བསྟན་ཕྱོགས་བཅུར་རྒྱས་པ་དང༌། ཕན་བདེའི་ལེགས་
ཚོགས་འཕེལ་བར་ཤོག ་།ལེབ།ས་བཤད་མཛོད་ནས་ལུང་རིགས་རིན་ཆེན་བླ་མའི་མན་
ངག་འདོད་དགུའི་དཔལ་འབྱོར་སྤེལ་བ་ཡིས། བསོད་ནམས་གང་དེས་མ་རྟོགས་ལོག་རྟོག་
ཐེ་ཚོམ་གྱིས་དྲངས་མགྲོན་པོ་ཕྱོགས་བསླད་གོམས་པ་འཁྱོར་ཞིང་དུཔ་པ་དག་གི་ངལ་བསོའི་
གནས། མཁྱེན་རབ་དྲི་མེད་ཡལ་གའི་ཁྱོན་ལྡན་ཐུགས་རྗེའི་དྲི་བསུང་གང་ལ་གང་འདོད་རེ་
་བ་སྐོངས་པའི་དཔག་བསམ་ཤིང་། འཕྲིན་ལས་འབྲས་བུའི་དཔལ་འབྱོར་འདོད་དགུས་ཇི་
ལྟར་བཞེད་བཞིན་འགྲོ་བའི་ཉེར་འཚོ་ཐུཔ་པའི་དབང་པོར་བདག་གྱུར་ཅིག །བདག་གི་
ལེགས་བཤད་རིན་ཆེན་ནོར་བུའི་ཚོགས། བློ་གསལ་བློ་ཡི་བང་མཛོད་རབ་གང་ནས། མི་
ཤེས་རྒུད་པ་མ་ལུས་རབ་བསལ་ཏེ། ཐུབ་བསྟན་མཛེས་པའི་དཔལ་དུ་གནས་པར་ཤོག །
ལེགས་བཤད་འདི་ཡང་བསྟན་པ་གནས་ཀྱི་བར། །བློ་གསལ་རྣམས་ཀྱིས་བསྟོད་ཅིང་
~543-

མཛོད་ཉི་མའི་དཀྱིལ་འཁོར།
བསྐུར་བ་དང་། · །ཆགས་སྡང་ཕྲག་དོག་མུན་པས་མ་སྒྲིབ་པར། །ཚད་མེད་མཁས་མང་
དགའ་སྟོན་དུ་གྱུར་ཅིག །ཕྱོགས་རེའི་དོན་ལ་རྣམ་དཔྱོད་མྱུར་འཇུག་ཀྱང་། །མང་དུ་ཐོས་པ་
གོམས་པར་མ་བྱས་ཤིང་། །སྡེ་སྣོད་གསུམ་གྱི་གནད་འགའང་མི་ཤེས་པར། །ཆོས་མངོན་རྒྱ་
མཚོའི་གཏིང་མཐའ་ག་ལ་དཔོག ། མཁས་མཆོག་དབྱིག་གཉེན་ལེགས་པར་བཤད་པའི་
གཞུང༌། །ཆོས་མངོན་མཛོད་ཀྱི་རྒྱ་མཚོ་ཆེན་པོ་འདིར། མཁས་དང་མི་མཁས་དེད་དཔོན་
ཕལ་མོ་ཆེས། ཞུགས་པར་བརྩོམས་ཀྱང་དྲ་ཞིབ་རྒྱ་ཆེ་བའི། ·།ཁ་དོག་གིས་འཇིགས་
དགོངས་དོན་གསེར་གླིང་དུ་། ཕྱིན་པར་མ་ནུས་རྟོག་གེའི་འཆིང་བུ་ཡིས། རང་གཞན་རྗེས་
འབྲངས་དང་བཅས་འཚིམས་པ་མང་། འཆད་པོའི་གཟུགས་བརྙན་ཕྲག་དོག་ལོག་རྟོག་གི །
རླུང་གིས་བསྐྱོད་དེ་སྲིན་མོའི་གླིང་ཞེས་པ། །བསྡུས་པའི་ཐལ་འཕྲེང་ཚིག་སྤུད་དབང་སོང་
སྟེ། ཐུབ་བསྟན་རིན་ཆེན་གླིང་ལས་རྣམ་པར་འཕྱན། ཀྱེ་མ་དེ་རྣམས་རྗེས་སུ་བཟུང་བའི་
ཕྱིར། ལྷག་བསམ་བློ་གྲོས་དེད་དཔོན་བཟང་པོ་ཡིས། བཤེས་གཉེན་དོན་གཉེར་སྐལ་ལྡན་
གདུལ་བྱའི་སླད། འཆད་རྩོད་རྩོམ་པའི་གྲུ་གཟིངས་ལེགས་བཅས་ཏེ། །ཆོས་མངོན་རྒྱ་
མཚོ་ཆེན་པོར་ལེགས་ཞུགས་ནས། ལྷག་བསམ་རྣམ་པར་དག་པའི་དར་བཙུགས་ཤིང་།
འབྱོར་བ་གཉིས་ལྡན་བརྩོན་འགྲུས་རླུང་བརྟེན་ནས། །བསམ་འཕེལ་དབང་གི་རྒྱལ་པོ་
ལེགས་བླངས་ཏེ། རྣམ་དག་འཕྲིན་ལས་རྒྱལ་མཚན་རྩེར་བཀོད་ནས། མཐའ་ཡས་གདུལ་
བྱའི་རེ་བ་ལེགས་པར་སྐོངས། འདི་འདྲ་འདི་ཡང་སྐལ་པ་བཟང་སྙམ་བགྱིད། སླར་ཡང་ཡེ་
ཤེས་མཁྱེན་བརྩེ་མཐར་ཕྱིན་ནས། ཟབ་མོའི་གནས་ལ་འགོད་པའི་འཕྲིན་ལས་ཅན། རྒྱལ་
ཚབ་ཐམས་ཅད་མཁྱེན་པའི་ཞབས་པད་ལ། གུས་པས་བདུད་དོ་བརྩེ་བས་རྗེས་སུ་བཟུང་།
ཚེ་རབས་ཀུན་ཏུ་དམ་ཆོས་འབྱོར་པ་ཡིས། འགྲོ་བློའི་མུན་པ་སེལ་བའི་དཔལ་མངའ་བ།
འཕྲིན་ལས་བཟང་པོ་ཀུན་མཁྱེན་ཆེན་པོ་ཡིས། ཞབས་ཀྱི་པདྨོར་གུས་པས་ཕྱག་བགྱིའོ། །
བྱང་ཆུབ་བར་དུ་ནམ་ཡང་འབྲལ་མེད་དུ། བརྩེ་བ་ཆེན་པོས་དགྱེས་བཞིན་རྗེས་བཟུངས་
~544-

མཛོད་ཉི་མའི་དཀྱིལ་འཁོར།
ཏེ། བསྟན་པ་རིན་ཆེན་ཕྱོགས་བཅུར་སྤེལ་བ་ལ། འགལ་རྐྱེན་སེལ་ཞིང་མཐུན་རྐྱེན་ཀུན་
སྒྲུབ་མཛོད། ཡེ་ཤེས་མགོན་པོ་ཕྱག་དྲུག་འཁོར་དང་བཅས། །དམ་ཅན་ཆོས་ཀྱི་རྒྱལ་པོ་
ཡབ་ཡུམ་དང་། རྒྱལ་བའི་བསྟན་བསྲུངས་དམག་ཟོར་རྒྱལ་མོ་སོགས། མཐུ་ལྡན་ཆོས་
སྐྱོངས་བསྲུངས་མའི་ཚོགས་རྣམས་ཀྱིས། ལེགས་བཤད་འདི་ཡི་བསྟན་བསྲུངས་ལེགས་
མཛད་དེ། རྒྱལ་བའི་བསྟན་པ་དར་ཞིང་རྒྱས་པ་དང་། ཕན་བདེའི་ལེགས་ཚོགས་ཡིད་
བཞིན་འགྲུབ་པ་དང་། ལྷུན་གྲུབ་རྒྱུན་མི་ཆད་པའི་འཕྲིན་ལས་མཛོད། །ཅེས་མངོན་པ་
མཛོད་ཀྱི་དཀའ་བའི་གནད་གསལ་པར་གཏན་ལ་འབེབས་པའི་སྤྱི་དོན། །སྔོན་མེད་ལེགས་
བཤད་ནམ་མཁའི་ནོར་བུ། འཕྲིན་ལས་འོད་སྟོང་། ཕྱོགས་བཅུར་འཕྲོ་བ་འདི་ནི། རྡོ་རྗེའི་
སློབ་དཔོན་པཎ་ཆེན་ཐམས་ཅད་མཁྱེན་པ་རྗེ་བཙུན་གསང་བའི་བདག་པོ་ཡེ་ཤེས་རྩེ་མོའི་
ཞལ་སྔ་ནས་ལ་མངོན་པ་མཛོད་ལན་གསུམ་གྱི་བར་དུ་ཚིག་དོན་མ་ལུས་པར་ལེགས་པར་
ཐོས་ཏེ་སྐྱོར་མགོ་བྱས་པའི་སྒོ་ནས་ཁོང་དུ་ཆུད་པར་བྱས་པ་དང་། མཁྱེན་རབ་དང་
ཐུགས་རྗེའི་མངའ་བདག་རྒྱལ་བའི་གསུང་རབ་དགོངས་འགྲེལ་དང་བཅས་པ་སྤྱི་དང་།
ཁྱད་པར་རྗེ་བཙུན་ཆོས་ཀྱི་རྒྱལ་པོ་ཤར་ཙོང་ཁ་པ་ཡབ་སྲས་ཀྱི་དགོངས་པ་རིགས་ལམ་
ནས་དྲངས་ཏེ། གསལ་བར་སྟོན་པ་ལ་འཁྲུལ་པའི་དྲི་མ་དང་བྲལ་བའི་ཀུན་མཁྱེན་པའི་སྐྱེས་
བུ་ཆོས་འབྱོར་དཔལ་བཟང་པོ་ལས་ལན་གཉིས་ཀྱི་བར་དུ་ལེགས་པར་ཐོས་ཏེ། ཟིན་བྲིས་
ཀྱི་རྣམ་པར་བཀོད་ཅིང་། སྡེ་སྣོད་གསུམ་རིགས་ལམ་ནས་སྟོན་ཏེ་ཚིག་དོན་ཕལ་ཆེར་
ཁོང་དུ་ཆུད་པར་མཛད་པའི་བཀའ་དྲིན་གྱིས་ཉེ་བར་འཚོ་བ། ཆོས་སྨྲ་པ་ཤཱཀྱའི་དགེ་སློང་
བློ་བཟང་བཤེས་གཉེན་གྱིས། མཐོ་རིས་ཡོན་ཏན་བདུན་གྱིས་མངོན་བར་མཐོ་ཞིང་།
འཕགས་པའི་ནོར་བདུན་གྱིས་ཐུགས་རྒྱུད་ལེགས་པར་གཏམས་པ། སྡོམ་བརྩོན་སྡེ་སྣོད་
འཛིན་པའི་སྐྱེས་བུ་དམ་པ་མང་པོ་དང༌། རྣམ་དཔྱོད་དོན་གཉེར་ཅན་ཕུན་སུམ་ཚོགས་པའི་
སྐལ་ལྡན་གྱི་གདུལ་བྱ་བློ་གསལ་ཞིང་ཡིད་གཞུངས་པ་དད་གུས་དང་ལྡན་པ་ཤིན་ཏུ་མང་
~545~

མཛོད་ཉི་མའི་དཀྱིལ་འཁོར།
བས་སྤྱི་དོན་ཤིན་ཏུ་རྒྱས་པ་ཞིག་བྱེད་དགོས་ཞེས་ཡང་ཡང་དུ་རྒྱུན་མི་ཆད་པར་བསྐུལ་བ་
ལ་བརྟེན་ནས། རྔ་ཆེན་ཅེས་བྱ་བ་ཆུ་ཕོ་ཁྱིའི་ལོ་ཁྲུམས་ཀྱི་ཟླ་བའི་ཡར་ངོའི་ཚེས་དང་
འགྲུབ་སྦྱོར་བཟང་པོ་ལ་དཔལ་བཀྲ་ཤིས་ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་
ལས་རྣམ་པར་རྒྱལ་བའི་གླིང་གི་རྣམ་མང་ཐོས་བསམ་གླིང་དུ་བཀོད་པའོ། །འདིས་ཀྱང་
ཀུན་མཁྱེན་རྒྱལ་པོའི་བསྟན་པ་རིན་པོ་ཆེ་སྒོ་ཐམས་ཅད་ནས་དར་ཞིང་རྒྱས་པར་གྱུར་ཅིག
༈ །ཨོཾ་སྭསྟི། ཕྱོགས་དུས་རྒྱལ་བའི་མཁྱེན་བརྩེ་ཡེ་ཤེས་ཀྱི། བདུད་རྩིའི་ཆར་རྒྱུན་
འཁྱིལ་བའི་དཔལ་ཡོན་ཅིང་། འདྲེན་པ་མཆོག་དེས་ལྔ་བདོའི་འགྲོ་བ་རྣམས། ཆོས་བརྒྱད་
འཆིང་བ་ལས་གྲོལ་རྒྱལ་བའི་བསྟན། སྤེལ་ཕྱིར་རྟོག་གེ་རིག་བྱེད་མཁས་པ་དག། །གང་
གིས་བསྒྲུན་དུ་མེད་པའི་ལེགས་བཤད་འདིར། ཐོས་བསམ་གྱིས་ཞུགས་སྙིང་པོའི་དགའ་
སྟོན་ལ།” ཅི་དགར་སྤྱོད་སླད་འོད་མཚན་མགོན་པོ་ཡིས། ཆོས་སྦྱིན་འཛད་མེད་པར་དུ་
བསྐྲུན་པའི་དགེས། །ཐུབ་བསྟན་སྙིན་པོ་འཇམ་མགོན་རིང་ལུགས་མཆོབ། །བཤད་དང་
སྒྲུབ་པས་གསལ་མཛད་བསྟན་འཛིན་གྱིས། ས་སྟེང་ཡོངས་གང་ཞཔས་སེན་རྟག་བརྟན་
ཅིང༌། །ཁྲིམས་ལྡན་སྡེ་རྣམས་བཤད་སྒྲུབ་ཆོས་སྤྱོད་འཕེལ། འགྲོ་ཀུན་དགེ་བཅུའི་དཔལ་
རོལ་ཁྱད་པར་དུ། རྗེ་བཙུན་བླ་མའི་གསང་གསུམ་མཛད་འཕྲིན་ལས། མི་ཤིས་མཐར་
བསྐྲད་ཤིས་པ་རྒྱ་མཚོས་བསྐོར། རྒྱལ་བའི་གསུང་གི་བཅུད་བསྡུས་དམ་ཆོས་འདི། ལྷུན་
པོ་ཉི་ཟླའི་རྣ་ཆ་མ་གྲོལ་བར། དེ་སྲིད་དར་རྒྱས་ཐོབ་བསམ་སྒོམ་པས་འགྲོ།སྙིང་པོའི་ལམ་
བཟང་ཐོབ་པའི་རྒྱུར་གྱུར་ཅིག།དགེའོ། བཀྲ་ཤིས། སརྦ་མངྒ་ལཾ།
~ 546~

མཛོད་ཉི་མའི་དཀྱིལ་འཁོར།
~547~

༄༅། །གངས་ལྗོངས་སྤྱི་དང་སྒོས་སུ་ཆོས་གྲྭ་ཆེ། །སྲུང་
སྐྱོབ་ཁས་ལེན་མཛད་པའི་འདོད་ཁམས་མས། །སྙིགས་
མའི་དུས་འདིར་དགེ་འདུན་ཐུགས་མཐུན་ཞིང་།།བཤད་
སྒྲུབ་ལེགས་ཚོགས་འཕེལ་བའི་འཕྲིན་ལས་མཛོད།

པོད་ཕྲེང་ཉེར་ལྔ།

